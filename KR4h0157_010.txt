# -*- mode: mandoku-view; -*-
#+TITLE: 宋詩鈔
#+DATE: 2015-08-25 00:43:13.263602
#+PROPERTY: ID KR4h0157
#+PROPERTY: BASEEDITION WYG    
#+PROPERTY: JUAN 卷十
<pb:KR4h0157_WYG_010-1a>¶
欽定四庫全書¶
　宋詩鈔卷十¶
　　　　　　　　　内閣中書舍人呉之振編¶
　余靖武溪詩鈔¶
　余靖字安道韶州曲江人舉進士與尹師魯同應拔¶
　萃科靖為冠累官至秘書丞充集賢校理天章閤待¶
　制時范仲淹以言事觸宰相得罪靖䟽救之坐貶監¶
　筠州酒税已仲淹得白乃召還慶厯中夏元昊納誓¶
<pb:KR4h0157_WYG_010-1b>¶
　請和將加册封而契丹兵來止毋與和朝議患之靖¶
　謂撓我爾不可聴乃假靖諫議大夫報契丹于九十¶
　九泉卒屈其議取其要領而還加知制誥史館脩撰¶
　時相忌之坐習蕃語出知吉州奪官皇祐初復起平¶
　儂智髙于嶺南拜集賢學士遷吏部侍郎交趾冦邕¶
　州以為廣西體量安撫使靖往移檄而定拜工部尚¶
　書始興郡開國公食邑二千八百戸實封二百戸代¶
　還道病卒累贈少師諡曰襄有武溪集二十卷為文¶
<pb:KR4h0157_WYG_010-2a>¶
　不為曼辭如辯諡論史序潮等篇皆有斫發明詩亦¶
　堅鍊有法時歐陽變體復古靖與交厚故亦棄華取¶
　質為有本之學¶
　　送陳京廷評¶
曲江居嶺阨楚越封壃間(去/)異時置治官嵗入不盈萬¶
將漕擇材能招徠委成算扇橐大野烘鑿礦重崖斷閩¶
呉荆廣人奔走通昏旦千夫即山鑄畢給未酬半三監¶
居江湄僦輦日充羡地官奏計最遂為天下冠嘗聞卜¶
<pb:KR4h0157_WYG_010-2b>¶
大夫名聲傳史漢素履騁脩程逸足何由絆¶
　　夏日江行¶
解組趨宸闕扁舟泛江練徤艣鴈齊鳴輕㠶雲一片水¶
濶煙難收雨昏風易轉曲浦逗留多脩程夢魂倦舟子¶
怯風波終朝股交戰預憂雷電驚先喜虹蜺斷安知農¶
夫望只顧行人便愚儒有所思自愧心如面追惟亡異¶
才承恩得為縣盤錯非所長耕桑當勉勸十日愆一雨¶
灾恐延農畔靡愛幣與牲羣望走之徧山川未應誠兼¶
<pb:KR4h0157_WYG_010-3a>¶
晨不敢飯霈然得嘉澍荷天知免譴何以迅流間遽逐¶
庸夫變江淮民薦饑糟糠未充膳粢盛茍無害豈將風¶
雨怨玉燭長均調寸進眞君願¶
　　過大孤山¶
有形天地分設險山河壯孤山鎭南服峩峩楚之望中¶
立亡所倚屹然怪其狀石嵾入春空翠柱榰秋浪片時¶
起雪痕萬頃排霜杖噫氣專吸呼横流以溟漲行人多¶
躁進那解明得喪不顧風濤險半就江魚葬掛席經典¶
<pb:KR4h0157_WYG_010-3b>¶
㫄往往乞靈貺遂因孤獨名塑立輕盈像綽約姑射姿¶
夢魂巫峽想如何方面祠終古承其妄五岳視三公䧏¶
殺不過兩不然為子男何以通祀享四氣均分風條融¶
各有掌避其狂怒勢亦可利攸往亭育天地心憑險恣¶
沆漭正直鬼神徳非名奚獨饗不使悔吝侵庶㡬忠信¶
仗在人不在神勿為虛稽顙¶
　　寄題田待制廣州西園¶
善政偏脩舉増完池館清地含春氣早月映暮潮生石¶
<pb:KR4h0157_WYG_010-4a>¶
有羣星象(庭際羅立舊/名九矅石)花多外國名(異花皆舶上所/來嶺北無之)與¶
民同雉兔邀客醉蓬瀛翰墨資吟興雲泉適野情鎮應¶
持左蠏快欲鱠長鯨積靄藏樓閣馴鷗識斾旌甘棠留¶
美䕃髙倚越王城¶
　　寄題廣州田諫議頤堂¶
退食公堂暇應無俗慮侵簾開雙燕影吏散百花隂海¶
域逍遥境榮途淡泊心政成先養正惠愛及民湥¶
　　題劉太博棲心亭¶
<pb:KR4h0157_WYG_010-4b>¶
宏構小侯第避權長掩關地分金穴貴人共白雲閒野¶
色春墻外池香暮雨間燕申忘萬慮吏隠敵箕山¶
　　留題龍光禪刹呈周長老¶
㝷幽逢勝地方外趣無垠雙澗流寒月千峰積暮雲路¶
盤塵境斷世系祖燈分却愧留題處猶須説見聞¶
　　留題澄虛亭¶
湖光湛寒碧簾影拂莓苔魚戲應同樂鷗閒亦自來雨¶
餘輕靄合竹外雜花開乆欲留詩去慚無綺靡才¶
<pb:KR4h0157_WYG_010-5a>¶
　　送李廷評知福清縣¶
世閥茂儒紳閩甌寵命新縣圖遥盡海鄉樹密藏春祖¶
帳鸎將老登車雉已馴行聞趨召節舊美政如神¶
　　子規¶
一呌一春殘聲聲萬古寃踈烟明月樹㣲雨落花村易¶
墮將乾淚能傷欲斷魂名韁慚自束為爾憶家園¶
　　桂園早行¶
聞鷄已行邁䇿馬更徘徊月色依山盡秋聲帶雨來自¶
<pb:KR4h0157_WYG_010-5b>¶
堪悲玉璞誰復築金臺薄宦空羈束西齋長緑苔¶
　　山館¶
野館蕭條晩憑軒對竹扉樹藏秋色老禽帶夕陽歸遠¶
岫穿雲翠畬田得雨肥淵明誰送酒殘菊遶墻飛¶
　　晩至松門僧舍懐寄李太祝¶
日暮倦行役解鞍初息肩霧昏臨水寺風勁欲霜天蓼¶
浦初聞鴈人家半在舩思君正怊悵黄葉更翩翩¶
　　遊水南寺¶
<pb:KR4h0157_WYG_010-6a>¶
雙刹聳浮雲層軒絶世塵松溪千葢雨茶圃一旗春夜¶
梵龕燈暗朝香篆火新暫來猶永日堪羡白蓮人¶
　　暮春¶
草帶全鋪翠花房半墜紅農家榆莢雨江國鯉魚風堤¶
栁綿争撲山櫻火共烘長安少年客不信有衰翁¶
　　宿山觀¶
孤枕秋宵永山寒夢不成殘燈背窗影急雨帶溪聲未¶
分山中老空思日下名區區如逆旅此際若為情¶
<pb:KR4h0157_WYG_010-6b>¶
　　送岳師歸贑川¶
千里起歸思翛然物外身海山經處霧梅嶺到時春藥¶
更開新楮庭應長舊筠年衰重方術聊此送行人¶
　　山寺獨宿¶
柴車走縣封窮途秋耿耿急雨失溪聲殘燈淡窗影驅¶
馳下士身凄凉旅人景山寒夢難成始識今夜永¶
　　送任袐丞知長興縣¶
懿文通識氣飄飄二十年來困下僚吾道本將忠許國¶
<pb:KR4h0157_WYG_010-7a>¶
世途休嘆老登朝囊裝冷落堆青簡衙署幽深枕書橋¶
預想呉人䝉美化海鷗桑雉共逍遥¶
　　又和寄提刑太保¶
常記臨岐把酒盃芳心應得見歸來不從去日丁寧約¶
已向東風取次開清燕固難停燭待雕鞍須是著鞭催¶
欄邉殘豔猶堪賞莫使韶光過了囘¶
　　和伯恭自造新茶¶
郡庭無事即仙家野圃栽成紫筍茶踈雨半晴囘暖氣¶
<pb:KR4h0157_WYG_010-7b>¶
輕雷初過得新芽烘禠精謹松齋静採擷縈迂澗路斜¶
江水對煎萍髣髴越甌新試雪交加一槍試焙春尤早¶
三盞捜腸句更嘉多謝彩箋貽雅貺想資詩筆思無涯¶
　　送張如京知安肅軍¶
賜㦸銜恩出斗城塞門迢逓草初青新提司馬臨戎節¶
舊應衣烏近極星叔子戍呉長緩帶單于歸漢已空庭¶
圯橋自得家傳䇿不問人間太白經¶
　　送劉學士知衡州¶
<pb:KR4h0157_WYG_010-8a>¶
朱轓新命漢諸侯地扼荆湘占上游醽淥水聲侵古堞¶
祝融峯色入晴樓晝垂三組鄉枌過春擁雙旌嶽寺游¶
番直星垣歸緩歩謫仙通籍著瀛州¶
　　送葢太博通判定州(都部署/奏請)¶
墨詔殷勤擢俊賢精求毗佐四方翰封疆謹守盧龍塞¶
旌斾仍親上將壇衰草帶霜秋馬徤黄雲遮日暮城寒¶
燕南趙北邊之要旅拒憑君一䇿安¶
　　竊聞集賢侍郎政成公暇時出游覽因念青社境¶
<pb:KR4h0157_WYG_010-8b>¶
　　　物之勝長句四韻奉寄觀文殿大學士戸部侍¶
　　　郎定州路安撫使兼知定州龎籍上¶
政報公餘稱雅懐兩城烟樹盡樓䑓波通龍口春戲盛¶
(今州廣固/通五龍口)雲入山門曉望開(劈頭山一/名大雲門)園館有詩書命¶
筆海邦無冦破蠻才當時不俟交符印恨失嵐亭展讌¶
罍¶
　　到塞後有懷青社詩今錄呈¶
初到營陵春始囘泱泱風物接梧䑓魚鹽利重通闤盛竽¶
<pb:KR4h0157_WYG_010-9a>¶
瑟聲和讌席開天際膚雲連岱色海中靈藥慕仙才早¶
知未許身閒去悔捨堯山石澗來(並青州遊/賞最勝處)¶
　　觀文相公以靖忝承善政特寄嘉篇謹依嚴韻和¶
　　　詶¶
幸奉前規盡所懐閒身吏隠裕春臺山迴翠幌憑欄見¶
花簇紅房遶郭開(青州紅牡丹洛下有/名南城花園尤盛)愛樹細民思美¶
化續貂孤跡愧非才南河舊事依然在禊飲杯盤耻畫¶
罍¶
<pb:KR4h0157_WYG_010-9b>¶
　　和董職方見示初到番禺詩¶
五方殊俗古難并千載猶存故越城(今子城及東有故/壘俗號趙陀城)¶
客聼潮鷄迷早夜(三更潮上/即雞鳴)人瞻&KR0275;毋識隂睛(&KR0275;風欲/至西黒)¶
(雲起謂/之&KR0275;母)波濤洶湧天邊濶犀象斕斒徼外生太守不才¶
當逺寄惟憂南畆廢農耕¶
　　遊應聖宫¶
驅羸逺逺出嚴闉雲構祠宫絶世塵伴鶴不知龜甲子¶
斸山多見藥君臣雨昏仙穴丹砂井雲映樓居玉洞人¶
<pb:KR4h0157_WYG_010-10a>¶
只待䇿勲書竹帛抽簪來此卜比鄰¶
　　西山¶
萬壑千巖鬭物華榰笻閒訪道生涯一壇星斗脩眞館¶
數里雲烟斸藥家魚戲竹溪寒影碎路穿松塢翠隂斜¶
桃源自有神仙宅未信明河八月槎¶
　　賀孫抗員外春晝端居¶
萬事皆從適意休何須快馬騁長楸髙人皷吹鳴哇地¶
當世神仙笑躄樓燕到捲簾如舊分花開逢雨最閒愁¶
<pb:KR4h0157_WYG_010-10b>¶
僧來便學嘗茶訣白乳槍旗帶露收¶
　　謝孫抗員外惠酒¶
白衣遠遠到江樓報道擕壺助勝遊醉眼便堪終日富¶
離腸先破一春愁梅稍背嶺開猶晩雪片當風舞未休¶
此景滿腸方得意不須千釀敵封侯¶
　　馬當呼鷗不至偶成呈同行諸官¶
昔年曽泛馬當灣團飯喚鷗篙楫間今日江頭飛不下¶
應知人世足機關¶
<pb:KR4h0157_WYG_010-11a>¶
　　再簡伯恭¶
十載京華九日期帝家園苑醉金巵今朝郭外㝷僧話¶
坐聼寒泉遶竹籬¶
　　端午日寄酒庻囘都官¶
龍舟爭快楚江濵弔屈誰知特愴神家釀寄君須酩酊¶
古今嫌見獨醒人¶
　　五色雀¶
　羅浮有五色雀各被方色非時不見若士大夫將遊¶
<pb:KR4h0157_WYG_010-11b>¶
　是山則先入羣翔寺僧以是為候某庚辰嵗謫官來¶
　遊將至之夕兹雀亦集感之成詠云¶
五方純色儼衣冠(尤可愛者朱藍/正色若朝服馬)應是山靈寄羽翰多¶
謝相逢殊俗眼謫官猶作貴人看¶
　　曲江津亭謁華嚴長老見所賜御書因成二韻¶
數年不侍玉爐傍夢斷千山隔帝鄉今日見師堪下淚¶
御書開卷帶天香¶
　　重遊英州碧落洞¶
<pb:KR4h0157_WYG_010-12a>¶
幽景前賢恨到難泉聲清淺出巖間區區宦路重來此¶
(往嵗征蠻/廣州罷任)塵世難逢特地閒¶
　¶
　¶
　¶
　¶
　¶
　¶
<pb:KR4h0157_WYG_010-12b>¶
　¶
　¶
　¶
　¶
　¶
　¶
　¶
　宋詩鈔卷十¶
