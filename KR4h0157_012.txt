# -*- mode: mandoku-view; -*-
#+TITLE: 宋詩鈔
#+DATE: 2015-08-25 00:43:13.300269
#+PROPERTY: ID KR4h0157
#+PROPERTY: BASEEDITION WYG    
#+PROPERTY: JUAN 卷十二
<pb:KR4h0157_WYG_012-1a>¶
欽定四庫全書¶
　宋詩鈔卷十二¶
　　　　　　　　　内閣中書舍人呉之振編¶
　歐陽文忠詩鈔下¶
　　謝觀文王尚書惠西京牡丹(舉/正)¶
京師輕薄兒意氣多豪俠爭誇朱顏事年少肯慰白髪¶
將花挿尚書好事與俗殊憐我霜毛苦蕭颯贈以(一作/寄贈)¶
洛陽花滿盤鬭麗爭竒紅紫雜兩京相去五百里㡬日¶
<pb:KR4h0157_WYG_012-1b>¶
馳來足何㨗紫檀金粉香未吐緑蕚紅苞露猶浥謂我¶
嘗為洛陽客頗向此花曾渉獵憶昔進士初登科始事¶
相公沿吏牒河南官屬盡賢俊洛城池(一作/苑)籞相連接¶
我時年纔二十餘每到花開如蛺蝶姚黄魏紫腰帯鞓¶
潑墨齊頭藏緑葉鶴翎添色又其次此外雖妍猶婢妾¶
爾來不覺三十年嵗月纔如熟羊胛無情草木不改色¶
多難人生自摧拉見花了了雖舊識感物依依㡬抆睫¶
念昔逢花必沽酒起坐驩呼屢傾榼而今得酒復何為¶
<pb:KR4h0157_WYG_012-2a>¶
愛花繞之空百匝心衰力懶難勉强與昔一何殊勇怯¶
感公意厚不知報墨筆淋漓口徒囁¶
　　送朱職方提舉運鹽(一本/表臣)¶
齊人謹(一作/建)鹽筴伯者之事爾計口收其餘登耗以生¶
齒民充國亦富粲若有條理惟(一作/雖)非三王法儒者猶¶
為耻後世益不然𣙜奪由漢始權量自持操屑屑已甚¶
矣穴竈如蜂房熬波銷海水豈知戴白民食淡有至死¶
物艱利愈厚令出奸隨起良民䧟盗賊峻法難禁止問¶
<pb:KR4h0157_WYG_012-2b>¶
官得㡬何月課煩笞箠公私兩皆然巧拙可知己英英¶
職方郎文行粹而美連年宿與泗有政皆可紀忽來從¶
辟書感激赴知已閔然哀遠人吐䇿獻天子治國如治¶
身四民猶四體奈何窒其一無異&KR0898;厥趾工作而商行¶
(一作與/商賈)本末相表裏臣請通其流為國掃泥滓金錢歸¶
府藏滋味飽閭里利害難先言嵗月可較比鹽官皆謂¶
然丞相曰可喜適時乃為才髙論徒譎詭夷吾茍子(一/作)¶
(復/)出未以彼易此隋隄樹毶毶汴水流瀰瀰子行其勉¶
<pb:KR4h0157_WYG_012-3a>¶
㫋吾黨方傾耳¶
　　嘗新茶呈聖俞¶
建安三千里京師三月嘗新茶人情好先務取勝百物¶
貴早相矜誇年窮臘盡春欲動蟄雷未起驅龍(一作龍/未起驅)¶
(蟲/)蛇夜聞擊鼓滿山谷千人助呌聲喊呀萬木寒癡睡¶
不醒惟有此樹先萌芽乃知此為最靈物宜(一作/疑)其獨¶
得天地之英華終朝採摘不盈掬通犀銙小圓復窊鄙¶
哉榖雨槍與旗多不足貴如刈麻建安太守急寄我香¶
<pb:KR4h0157_WYG_012-3b>¶
蒻包裹封題斜泉甘器潔天色好坐中揀擇客亦佳(一/作)¶
(嘉/)新香嫩色如始造不似來逺從天涯停匙側盞試水¶
路拭目向空看乳花可憐俗夫把金錠(一作挺一作鋌/茶録多用挺字)¶
(為古按集韻錠字去聲訓/鐙鋌字上聲訓銅鐵樸)猛火炙背如蝦蟇由來真物¶
有真賞坐逢詩老頻咨嗟須㬰共起索酒飲何異奏雅¶
終淫哇¶
　　次韻再作(一本云/茶歌)¶
吾年向老世味薄所好未衰惟飲茶建谿苦逺雖不到¶
<pb:KR4h0157_WYG_012-4a>¶
自少嘗見閩人誇每嗤江浙凡茗草叢生狼籍惟藏虵¶
(今江浙茶園/俗言多虵)豈如含膏入香作金餅蜿蜒兩龍戲以呀¶
其餘品第亦竒絶愈小愈精皆露芽泛之白花如粉乳¶
乍見紫面生光華手持心愛不欲碾有類弄印㡬成窊¶
論功可以療百疾輕身久服勝(一作/如)胡麻我謂斯言頗¶
過矣其實最能祛睡邪茶官貢餘偶分寄地逺物新來¶
意嘉親烹屢酌不知厭自謂此榮真(一作/誠)無涯未言久¶
食成手顫已覺疾飢(一作/病)生眼花客遭水厄疲捧椀口¶
<pb:KR4h0157_WYG_012-4b>¶
腹無異蝕月蟇僮奴傍視疑復笑嗜好乖僻誠堪嗟更¶
䝉酬句怪可駭兒曹助噪聲哇哇¶
　　鳴鳩(崇政殿後/考試所作)¶
天將隂鳴鳩逐婦鳴中林鳩婦怒啼無好音天雨止鳩¶
呼婦歸鳴且喜婦不亟歸(一作/急還)呼不已逐之其去恨不¶
早呼不肯來固其理吾老病骨知隂晴每愁天隂聞此¶
聲日長思睡不可得遭爾聒聒何時停衆鳥笑鳴鳩爾¶
拙固無匹不能娶巧婦以其營家室寄巢生子四散飛¶
<pb:KR4h0157_WYG_012-5a>¶
一身有婦長相失夫婦之恩重太山背恩棄義須㬰間¶
心非無情不得已物有至拙誠可憐君不見人心百態¶
巧且艱臨危利害兩相關朝為親戚暮仇敵自古常嗟¶
交道難¶
　　有贈余以端溪緑石枕與蘄州竹簟皆佳物也余¶
　　　既喜睡而得此二者不勝其樂奉呈原父舍人¶
　　　聖俞直講¶
端谿作出缺月様蘄州織成雙水(一作/錦)紋呼兒置枕展¶
<pb:KR4h0157_WYG_012-5b>¶
方簟赤日正午天無雲黄琉璃光緑玉潤瑩淨冷滑無¶
埃(一作/纖)塵憶昨開封暫陳力屢乞殘骸避煩劇聖君哀¶
憐大臣閔察見衰病非虛飾猶䝉不使如(一作/加)罪去特¶
許遷官還舊職選材臨事不堪用見利無慙惟茍得一¶
從僦舍(一作/屋)居城南官不坐曹門(一作/閑)少客自然唯與¶
睡相宜以懶遭(一作/投)閒何愜適從來羸苶苦疲困况此¶
煩歊正炎赫少壯喘息人莫聽中年鼻鼾尤惡聲癡兒¶
揜耳謂雷作竈婦驚窺疑釡鳴蒼蠅蠛蠓任縁撲蠧(一/作)¶
<pb:KR4h0157_WYG_012-6a>¶
(詩/)書懶架抛縱横神昏氣濁一如此言語思慮何由清¶
嘗聞李白好飲酒欲與鐺杓同生死(一作/死生)我今好睡乂¶
過之身與二物為三爾江西得請在旦暮收拾歸裝從¶
此始終當卷簟擕枕去築室買田清潁尾¶
　　奉答原甫見過寵示之作¶
不作流水聲行將二十年吾生少賤足憂患憶昔有罪¶
初南遷飛帆洞庭入白浪墮淚三峽聽流泉援琴寫得¶
入此曲聊以自慰窮山間中間永陽亦如此醉卧幽谷¶
<pb:KR4h0157_WYG_012-6b>¶
聽潺湲自從還朝戀榮(一作/寵)禄不覺鬢髪俱凋殘耳衰¶
聽重手漸顫自惜指法將誰傳偶欣日色曝書畫試佛¶
塵埃張斷絃橋兒癡女遶翁膝爭欲彊翁聊一彈紫㣲¶
閣老適我過愛我指下聲泠然戲(一作/語)君此是伯牙曲¶
自古常歎知音難君雖不能琴能得琴(一作/其)意斯為賢¶
自非樂道甘寂寞誰肯顧我相留連興闌束帯索馬去¶
却鎻塵匣包青氊¶
　　㑹飲聖俞家有作兼呈原父景仁聖從¶
<pb:KR4h0157_WYG_012-7a>¶
憶昨九日訪君時正見階前兩叢菊愛之欲繞行百匝¶
庭下不能容我足折花却坐時嗅之已醉還家手猶馥¶
今朝我復到君家兩菊階前猶對束枯莖槁葉苦風霜¶
無復滿叢金間緑京師誰家不種花碧砌朱欄敞華屋¶
奈何來對兩枯株共坐窮簷何局促詩翁文字發天葩¶
豈比青紅凡草木凡草開花數日間天葩無根長在目¶
遂令我每飲君家不覺長缾卧牆曲坐中年少皆賢豪¶
莫怪我今雙鬢秃須知朱顔不可恃有酒當歡(一作/飲)且¶
<pb:KR4h0157_WYG_012-7b>¶
相屬¶
　　依韻奉酬聖俞二十五兄見贈之作¶
與君結交遊我最先衆人我少既多難君家常苦貧今¶
為兩衰翁髪白面亦皴念君懐中玉不及市上珉珉賤¶
易為價玉棄久埋塵惟能吐文章白虹射星辰幸同居¶
京城逺不隔重闉朝罷二三公隨我如魚鱗君聞我來¶
喜置酒留逡廵不待主人請自脱頭上巾歡情雖漸鮮¶
老意益相親窮達何足道古來兹理均¶
<pb:KR4h0157_WYG_012-8a>¶
　　奉答聖俞達頭魚之作¶
吾聞海之大物類無窮極蟲鰕淺水閒蠃蜆如山積毛¶
魚與鹿角一龠(一作/拾)數千百收藏各有時嗜好無南北¶
其㣲(一作/小)既若斯其大有(一作其大固/一作大者固)莫測波濤浩𣺌¶
中島嶼生頃刻俄而沒不見始悟(一作/久始)出背脊有時隨¶
潮來暴死疑遭謫海人相呼集刀鋸争剖(一作/砍)析骨節¶
駭専車鬚芒(一作/牙)侔劎㦸腥聞數十里餘臭久乃息始¶
知百川歸固有含容徳潛竒與秘寳萬狀(一作/物)不一識¶
<pb:KR4h0157_WYG_012-8b>¶
嗟彼達頭㣲誰傳到(一作偶傳到/一作偶傳入)京國乾枯少滋味治¶
洗費炮炙聊兹知異物豈足薦佳客一旦辱(一作/得)君詩¶
虛名從此得(京師人不識此魚滄州向防/禦見寄以分聖俞辱以詩答)¶
　　盆池¶
西江之水何悠哉經歷灨口險且囘餘波拗怒猶(一作/獨)¶
涵澹奔濤擊浪常喧豗有時夜上滕王閣月照淨練無¶
纖埃楊闌左里在其北無風浪起傳古來老蛟深處厭¶
窟穴蛇身㣲行見者猜呼龍瀝酒未及祝五色粲(一作/照)¶
<pb:KR4h0157_WYG_012-9a>¶
爛髙崔嵬忽然逺引千丈去百里水面中分開收蹤滅¶
跡莫知處但有雨雹隨風雷千竒萬變聊一戲豈(一作/肯)¶
顧溺死為可哀輕人之命若螻螘不止山嶽將傾頽此¶
外魚鰕何足道厭飫但覺腥盤杯壯哉豈不快耳目胡¶
為守此空牆隈陶盆斗水仍下漏四岸久雨生莓苔遊¶
魚撥撥不盈寸泥潛日炙愁暴鰓魚誠不幸此跼促我¶
能決去反徘徊¶
　　哭聖俞¶
<pb:KR4h0157_WYG_012-9b>¶
昔逢詩老伊水頭青衫白馬渡伊流灘聲八節響石樓¶
坐中辭氣淩清(一作/髙)秋一飲百盞不言休酒酣思逸語¶
更遒河南丞相稱賢侯後車日載枚與鄒我年最少力¶
方優明珠白璧相報投詩成希深擁鼻謳師魯卷舌藏¶
戈矛三十年間如轉眸屈指十九歸山丘凋零所餘身¶
百憂晩登玉墀侍珠旒詩老虀鹽太學愁乖離㑹合謂¶
無由此㑹天幸非人謀頷鬚已白齒根浮子年加我貌¶
則不歡猶可彊閒屢偷不覺嵗月成淹留文章落筆動¶
<pb:KR4h0157_WYG_012-10a>¶
九州釡甑過午無饙餾良時易失不早收篋櫝(一作/樻)瓦¶
礫遺琳璆薦賢轉石古所尤此事有職非吾羞命也難¶
知理莫求名聲赫赫掩諸幽翩然素施歸一舟送子有¶
淚流如溝¶
　　鬼車¶
嘉祐六年秋九月二十有八日天愁無光月不出浮雲¶
蔽天衆星沒舉手嚮空如抹漆天昏地黑有一物不見¶
其形但聞其聲其初切切凄凄或髙或低乍似玉女調¶
<pb:KR4h0157_WYG_012-10b>¶
玉笙衆管參差而不齊既而吚吚呦呦若軋若抽又如¶
百兩江州車囘輪轉軸聲啞嘔鳴機夜織錦江上羣雁¶
驚起蘆花洲吾謂此何聲初莫窮端由老婢撲燈呼兒¶
曹云此怪鳥無匹儔其名為鬼車夜載百鬼淩空遊其¶
聲雖小身甚大翅如車輪排十頭凡鳥有一口其鳴已¶
啾啾此鳥十頭有十口口挿一舌連一(一作/十)喉一口出¶
一聲千聲百響更相酬昔時周公居東周厭聞此鳥憎¶
若讐夜呼庭氏率其屬彎弧俾逐出九州射之三發不¶
<pb:KR4h0157_WYG_012-11a>¶
能中天遣天狗從空投自從狗嚙一頭落斷頸至今青¶
血流爾來相距三千秋晝藏夜出如鵂鶹每逢隂黑天¶
外過乍見火光驚輒墮有時餘血下㸃汚所遭之家家¶
必破我聞此語驚且疑反祝疾飛無我禍我思天地何¶
茫茫百物巨細理莫詳吉凶在人不在物一蛇兩足反¶
為詳却呼老婢炷燈火捲簾開戸清華堂須㬰雲散衆¶
星出夜靜皎月流清光¶
　　感二子¶
<pb:KR4h0157_WYG_012-11b>¶
黄河一千年一清岐山鳴鳯不再鳴自從蘇梅二子死¶
天地寂黙收雷聲百蟲坏戸不啓蟄萬木逢春不發萌¶
豈無百鳥解言語喧啾終日無人聽二子精思極捜抉¶
天地鬼神無遁情及其放筆騁豪俊筆下萬物生光榮¶
古人謂此覻天巧命短疑為天公憎昔時李杜爭横行¶
麒麟鳯皇世所驚二物非能致太平須時太平然後生¶
開元天寳物盛極自此中原疲戰爭英雄白骨化黄土¶
富貴何止浮雲輕唯有文章爛日星氣淩山岳常崢嶸¶
<pb:KR4h0157_WYG_012-12a>¶
賢愚自古皆共盡突兀空留後世名¶
　　讀書¶
吾生本寒儒老尚把書卷眼力雖已疲心意殊未倦正¶
經首唐虞偽説起秦漢篇章異句讀解詁及箋傳是非¶
自相攻去取在勇斷初如兩軍(一作/兵)交乗勝方(一作/多)酣¶
戰當其旗鼓催不覺人馬汗至哉天下樂終日在几(一/作)¶
(書/)案念昔始從師力學希仕宦豈敢取聲名惟期脱貧¶
賤忘食日已晡燃薪夜侵旦謂言得志(一作/意)後便可焚¶
<pb:KR4h0157_WYG_012-12b>¶
筆硯少償辛苦時惟事寢與飯嵗月不我留一生今過¶
半中間嘗沗竊内外職文翰官榮日清近廪給亦豐羡¶
人情慎所習酖毒比安宴漸追時俗流稍稍學營辦盃盤¶
窮水陸賔客羅俊彦自從中年來人事攻百箭非惟職¶
有憂亦自老可歎形骸苦衰病心志亦退懦前時可喜¶
事閉眼不欲見惟尋舊讀書簡編(一作/編簡)多朽斷古人重¶
温故官事幸有間乃知讀書勒其樂固無限少而干禄¶
利老用忘憂患又知物貴久至寳見百鍊紛華暫時好¶
<pb:KR4h0157_WYG_012-13a>¶
俯仰浮雲散淡泊味愈長始終殊不變何時乞殘骸萬¶
一免罪譴買書載舟歸築室(一作/屋)潁水岸平生頗論述¶
詮次加㸃竄庶㡬垂後世不黙死芻豢信哉蠧書魚韓¶
子語非訕¶
　　鵯鵊詞(效王/建作)¶
龍樓鳯闕(一作/閣)鬱崢嶸深宫不聞更漏聲紅紗蠟燭愁¶
夜短緑忩鵯鵊催天明一聲兩聲人漸起金井轆轤聞¶
汲水三聲四聲促嚴粧紅靴玉帯奉君王萬年枝軟風¶
<pb:KR4h0157_WYG_012-13b>¶
露濕上下枝間聲轉急南衙促仗三衛列九門放鑰千¶
官入重城禁籞鎻池臺此鳥飛從何處來君不見潁河¶
東岸村(一作/春)陂濶山禽野鳥常(一作/時)嘲&KR1116;田家惟聽夏¶
雞聲(鵯鵊京西村/人謂之夏雞)夜夜壠頭耕曉月可憐此樂獨吾知¶
眷戀君恩今白髪¶
　　射生戸(予初至州獵戸/有獻狼豹者)¶
射生戸前日獻一豹今日獻一狼豹因傷我牛狼因食¶
我羊狼豹誠為害人物縣官賞之縑五疋射生戸持縑¶
<pb:KR4h0157_WYG_012-14a>¶
歸為人除害固可賞貪功趨利爾勿為弦弓毒矢無妄¶
發恐爾不識麒麟兒¶
　　陪府中諸官遊城南(一本注/西京作)¶
一雨郊圻迥新秋榆棗繁田荒溪溜入禾熟雀聲喧燒¶
出空槎腹人耕廢廟垣閒追向城客落日隠髙原¶
　　河南王尉西齋¶
寒齋日蕭索天外敞簷楹竹雪晴猶覆山忩夜自明禽¶
歸窺野客雲去入重城欲就陶潛飲應須載酒行¶
<pb:KR4h0157_WYG_012-14b>¶
　　離彭婆值雨投臨汝驛囘寄張九屯田司録¶
投館野花邊羸驂晩不前山橋斷行路溪雨漲春田樹¶
冷無棲鳥村深起暮烟洛陽山已盡休更望伊川¶
　　送祝熙載之東陽主簿¶
呉江通海浦畫舸候潮歸叠鼓山間響髙㠶鳥外飛孤¶
城秋枕水千室夜鳴機試問還家客遼東今是非¶
　　松門¶
鳥嶼松門數里長懸崖對起碧峰雙可憐勝境(一作/景)當¶
<pb:KR4h0157_WYG_012-15a>¶
窮塞翻使留(一作/流)人戀此邦亂石驚灘喧醉枕淺沙明¶
月入船忩因遊始覺南來逺行盡荆江見蜀江¶
　　勞停驛¶
孤舟轉山曲豁爾見平川樹杪㠶初落峰頭月正圓荒¶
烟㡬家聚瘦野一刀田行客愁明發驚灘鳥道前¶
　　黄溪夜泊¶
楚人自古登臨恨暫到愁腸已九囘萬樹蒼烟三峽暗¶
滿川明月一猿哀非鄉况復驚殘嵗慰客偏宜把酒盃¶
<pb:KR4h0157_WYG_012-15b>¶
行見江山(一作/山河)且吟詠不因遷謫豈能來¶
　　初至夷陵答蘇子美見寄¶
三峽倚岧嶤同(一作/南)遷地最遥物華雖可愛鄉思獨無¶
聊江水流清嶂猿聲在碧霄野篁抽夏笋叢橘長春條¶
木臘梅先發經霜葉不凋江雲愁(一作/懸)蔽日山霧晦連¶
朝斫谷爭收漆梯林鬬摘椒巴賨船賈集(一作巴江/船賈至)蠻¶
市酒旗招時節同荆俗民風載楚謡俚歌成調笑摖(一/作)¶
(攃/)鬼聚喧囂(夷陵之俗多淫奔又好祠祭每遇祠時里/民數百共餕其餘里語謂之摖鬼因此多)¶
<pb:KR4h0157_WYG_012-16a>¶
(成鬬/訟)得罪宜投裔包羞分折腰光隂催晏嵗牢落慘驚¶
飊白髪新年出朱顔異域銷縣樓朝見虎官舍夜聞鴞¶
寄信無秋雁思歸望斗杓須知千里夢長繞洛川橋¶
　　縣舍不種花惟栽楠木冬青茶竹之類因戲書七¶
　　　言四韻¶
結綬當年仕兩京自憐年少體猶輕伊川洛浦㝷芳徧¶
魏紫姚黄照眼明客思病來生白髮山城春至少紅英¶
芳叢宻葉聊須種猶得蕭蕭聴雨聲¶
<pb:KR4h0157_WYG_012-16b>¶
　　戲答元珍(一本下云花/時久雨之什)¶
春風疑不到天涯二月山城未見花殘雪壓枝猶有橘¶
凍雷驚笋欲抽芽夜聞歸雁生鄉思病入新年(一作鳥/聲漸變)¶
(知若節人/意無聊)感物華曾是洛陽花下客野芳雖晩不須嗟¶
　　夷陵嵗暮書事呈元珍表臣(一本作元珍判/官表臣推官)¶
蕭條雞犬亂山中時節崢嶸忽(一作/嵗)已窮遊女髻鬟風¶
俗古野巫歌舞嵗年豐(夷陵俗朴陋惟嵗暮祭鬼則男/女數百相從而樂飲婦女競為)¶
(野服以/相遊嬉)平時都邑今為陋敵國江山昔最雄(三國時呉/蜀戰爭於)¶
<pb:KR4h0157_WYG_012-17a>¶
(此/)荆楚先賢多勝迹不辭擕酒問鄰翁(處士何參居縣/西好學多知荆)¶
(楚故/事)¶
　　夷陵書事寄謝三舍人(一作代書寄/舍人三丈)¶
春秋楚國西偏境陸羽茶經第一州紫籜青林長蔽日¶
緑叢紅橘最宜秋道塗處險人多負邑屋臨江俗善泅¶
臘市漁(一作/魚)鹽朝暫合淫祠簫鼓嵗無休風鳴燒入空¶
城響雨惡江崩斷岸流月出行歌聞調笑花開啼鳥亂¶
鉤輈(一本有訟庭畫地通人語邑政觀風問俚謳/土俗雖輕人自樂山川信美客偏愁四句)黄牛¶
<pb:KR4h0157_WYG_012-17b>¶
峽口經新嵗白玉京中夢舊遊曾是洛陽花下客欲誇¶
風物向君羞¶
　　寄梅聖俞(一本注/夷陵作)¶
青(一作/春)山四顧亂無涯雞犬蕭條數百家楚俗嵗時多¶
雜鬼蠻鄉言語不通華繞城江急舟難泊當縣山髙日¶
易斜擊鼓踏歌成夜市邀龜卜雨趂燒(一作/春)畬叢林白¶
晝飛妖鳥庭砌非時見異花惟有山川為勝絶寄人堪¶
作畫圖誇¶
<pb:KR4h0157_WYG_012-18a>¶
　　離峽州後囘寄元珍表臣(一本作元珍判/官表臣推官)¶
經年遷謫厭荆蠻惟有江山興未闌醉裏人歸青草渡¶
夢中船下武牙灘野花零落(一作/亂)風前亂(一作/舞)飛雨蕭¶
條江上寒荻笋時魚方有味恨無佳客共盃盤¶
　　再至西都(一作寄/謝希深)¶
伊川不到十年間魚鳥今應怪我(一作/我自)還浪得浮名銷¶
壯節羞將(一作/㸔)白髪見(一作/對)青山野花向客開如(一作/異花)¶
(向我/情猶)笑芳草留人意自閒却到(一作/行至)謝公題壁處向風¶
<pb:KR4h0157_WYG_012-18b>¶
清淚獨(一作臨風/清涙落)潺潺¶
　　豐樂亭遊春三首¶
緑樹交加山(一作新/隂野)鳥啼晴風蕩漾落(一作曉晴/斜日落)花飛¶
鳥歌花舞太守醉明日(一作/月)酒醒春已歸¶
春雲淡淡日輝輝草惹行襟絮拂衣行到亭西逢太守¶
籃輿酩酊挿花歸¶
紅樹青山日欲斜長郊草色緑無涯遊人不管春將老¶
(一作/盡)來往(一作/空遶)亭前踏落花¶
<pb:KR4h0157_WYG_012-19a>¶
　　畫眉鳥(一作郡齋/聞百舌)¶
百囀千聲隨意移山花紅紫樹髙低始知鎻向金籠聽¶
不及林間自在啼¶
　　懐嵩樓新開南軒與郡僚小飲¶
繞郭雲烟(一作閣/烟雲)匝㡬重昔人曾此感懐嵩霜林落後¶
山爭出野菊開時酒正濃解帯西風飄畫角倚欄斜日¶
照青松㑹須乗醉擕嘉客踏雪來看羣玉峰¶
　　送張生¶
<pb:KR4h0157_WYG_012-19b>¶
一别相逢十七春頽顔衰髪互相詢江湖我再為遷客¶
道路君猶困旅人老驥骨竒心尚壯青松嵗久色逾新¶
山城寂寞難為禮(一作/客)濁酒無辭舉爵頻¶
　　田家¶
緑桑髙下映平川賽罷田神笑語喧林外鳴鳩春雨歇¶
屋頭初日杏花繁¶
　　别滁¶
花光濃爛桞輕明酌酒花前送我行我亦且(一作/秖)如常¶
<pb:KR4h0157_WYG_012-20a>¶
日醉莫敎絃管作離聲¶
　　招許主客¶
欲將何物招嘉客惟有新秋一味涼更(一作/静)掃廣庭寛¶
(一作/開)百畆少容明月放(一作/吐)清光樓頭破鑑看將滿甕¶
面浮蛆撥已香仍約多為詩凖備共防梅老敵難當¶
　　答通判吕太博¶
千頃芙蕖蓋水平(郡伯荷花/四望極目)揚州太守舊多情畫盆圍¶
處花光合(予嘗採蓮千朶挿/以畫盆圍繞坐席)紅袖傳來酒令行(又嘗命/坐客傳)¶
<pb:KR4h0157_WYG_012-20b>¶
(花人摘一葉葉盡/處飲以為酒令)舞踏落暉留醉客歌遲檀板換新聲¶
如今寂寞西湖上雨後無人看落英¶
　　送謝中舍¶
滁南(一作/陽)幽谷抱山斜我鑿清泉子種花故事已傳遺¶
(一作留/傳父)老説世人今(一作/分)作畫圖誇金閨引籍子方壯¶
白髪盈簪我可嗟試問弦歌為縣政(一作/意)何如罇爼樂¶
無涯¶
　　依韻答杜相公寵示之作(一本云㐲䝉寵示佳篇/以不赴東園之會某亦)¶
<pb:KR4h0157_WYG_012-21a>¶
　　　(經春多病誠有可嗟謹依元韻輒紓鄙素/一本於經春多病下又有略無少暇四字)¶
醉翁豐樂一閒身憔悴今來汴水濵每聽鳥聲知改節¶
因吹桞絮惜殘春(葢經春罕/見花也)平生未省降詩敵(近數和/難韻甚)¶
(覺牽/彊)到處何嘗訴酒巡壯志銷磨都已盡看花翻作飲¶
茶人¶
　　去思堂手植雙桞今已成隂因而有感¶
曲欄髙桞拂層簷却憶初栽映碧潭人昔共遊今孰在¶
樹猶如此我何堪壯心無復身從老世事都銷酒半酣¶
<pb:KR4h0157_WYG_012-21b>¶
後日更來知有㡬攀條莫惜駐征驂¶
　　内直對月寄子華舍人持國廷評(一作呈/原父)¶
禁署(一作/省)沉沉玉漏傳月華雲表溢金盤纖埃不隔光¶
初滿萬物無聲夜向闌蓮燭燒殘愁夢斷蕙爐薰歇覺¶
衣單水精宫鎻黄金闕故比人間分外寒¶
　　答子華舍人退朝小飲官舍(一作和子華朝退/寒甚陪諸公飲)¶
玉階朝罷卷晨班官舍相留一笑間與世漸踈嗟已老¶
(一作緑/老態)得朋為樂偶偷閒紅牋搦管吟紅藥緑酒盈罇¶
<pb:KR4h0157_WYG_012-22a>¶
舞緑鬟自是風情年少事多慙白髪與蒼顔¶
　　内直晨出便赴奉慈齎宫(一作/宿)馬上口占(一本云/呈子華)¶
　　　(子/履)¶
凌晨更直九門開驅馬悠悠望禁街霜後樓䑓明曉日¶
天寒烟霧著宫槐山林未去猶貪寵罇酒何時共放懐¶
已覺蕭條悲晩嵗更憐衰病怯清齋¶
　　憶滁州幽谷¶
滁南(一作/豐山)幽谷抱千峰髙下山花逺近紅當日辛勤皆¶
<pb:KR4h0157_WYG_012-22b>¶
手植而今開落任春風主人不覺悲華髮野老猶能説¶
醉翁誰與援琴親寫取夜泉聲在翠㣲中¶
　　奉使契丹初至雄州(一作/過塞)¶
古關衰桞聚寒鴉駐馬城頭日欲斜(一作駐馬關/頭見落霞)猶去¶
西樓二千里行人到此莫思家¶
　　奉使契丹囘出上京馬上作¶
紫貂裘暖朔風驚潢水氷光射日明笑語同來向公子¶
馬頭今日向西行¶
<pb:KR4h0157_WYG_012-23a>¶
　　李留後家聞筝坐上作(予少時嘗聞一釣容老樂/工筝聲與時人所彈絶異)¶
　　　(云是前朝教坊舊聲其後/不復聞至此始復一聞也)¶
不聽哀筝二十年忽逢纖指弄鳴絃綿蠻巧囀花間舌¶
嗚咽交流氷下泉常謂此聲今已絶問渠從小自誰傳¶
樽前笑我聞彈罷白髪蕭然涕泫然¶
　　和梅聖俞元夕登東樓¶
憑髙寓目偶乗閒袨服遊人見往還明月正臨雙闕上¶
行歌遥聽九衢間黄金絡(一作/束)馬追朱幰紅燭籠紗照¶
<pb:KR4h0157_WYG_012-23b>¶
玉顔與世漸(一作/已)疎嗟老矣佳辰樂事豈相關¶
　　戲答聖俞持燭之句¶
辱君贈我言雖厚聽我酬君意不同病眼自憎紅蠟燭¶
何人肯伴白頭翁花時浪過如春夢酒敵先甘伏下風¶
惟有吟哦殊不倦始知文字樂無窮¶
　　戲書¶
支離多病嘆衰顔頼得羣居一笑歡人老思家甚年少¶
身閒泥酒過春寒來時御桞(一作/水)天街凍歸去梨花禁¶
<pb:KR4h0157_WYG_012-24a>¶
籞殘縱使開門佳節晩未妨雙鶴舞霜翰(一作朝鎻漢/䑓空悵望欲)¶
(將春恨/託飛翰)¶
　　和較藝書事(一作奉答禹/玉再示之作)¶
相隨懐詔下天閽一鎻南宫隔㡬旬玉麈清談消永日¶
金罇美酒惜餘春杯盤餳粥春風冷池館榆錢夜雨新¶
猶是人間好時節歸休過我莫辭頻¶
　　和聖俞春雨¶
簷瓦蕭蕭雨勢疎寂寥官舍與君俱身遭鎻閉如鸚鵡¶
<pb:KR4h0157_WYG_012-24b>¶
病識隂晴似鵓鴣年少自愁花爛漫春寒偏著老肌膚¶
莫嫌來往傳詩句不爾須當泥酒壺¶
　　出省有日書事¶
凌晨小雨壓塵輕閒憶登髙望禁城樹色連雲春泱漭¶
風光著草日晴明看榆吐莢驚將落見鵲移巢忽已成¶
誰向兒童報歸日為翁寒食少(一作/且)留餳¶
　　和(一本有/禹玉字)較藝將畢¶
槐桞來時緑未匀開門節物一番新踏青寒食追遊騎¶
<pb:KR4h0157_WYG_012-25a>¶
賜火清明沗侍臣拂面蜘蛛占喜事入簾蝴蝶報家人¶
(在李/賀詩)莫瞋年少思歸切白髪衰翁尚惜春¶
　　聖俞在南省監印進士試卷有兀然獨坐之歎因¶
　　　思去嵗同在禮闈慨然有感兼簡子華景仁¶
南宫官舍苦蕭條常憶羣居接儁寮古屋醉吟燈豔豔¶
畫廊愁聽雨蕭蕭殘春共約無虚擲一嵗那知忽復銷¶
顧我心情又非昨秪思相伴老漁樵¶
　　病告中懐子華原父¶
<pb:KR4h0157_WYG_012-25b>¶
狂來有意與春爭老去心情漸不能世味惟存詩淡泊¶
生涯半為病侵陵花明曉日繁如錦酒撥浮醅緑似澠¶
自是少年豪横過而今癡鈍若寒蠅¶
　　唐崇徽公主手痕和韓内翰¶
故鄉飛鳥尚啁啾何况悲笳出塞愁青塚埋魂知不返¶
翠崖遺迹為誰留玉顔自古為身累肉食何人與國謀¶
行路至今空歎息巖花澗草自春秋¶
　　奉酬長文舍人出城見示之句¶
<pb:KR4h0157_WYG_012-26a>¶
春分臘雪未全銷凛冽春寒氣尚驕攝事初欣迎社鷰¶
㝷芳因得過溪橋清浮酒蟻醅初撥暖入鸎篁舌漸調¶
興味愛君年尚少莫嫌齋禁(一作/齋館)暫無憀¶
　　送王平甫下第(安/國)¶
歸袂揺揺心浩然曉船鳴鼓轉風灘朝廷失士有司耻¶
貧賤不憂君子難執手聊須為醉(一作/酒)别還家何以慰¶
親懽自慚知子不(一作/未)能薦白首胡為侍從官¶
　　答西京王尚書寄牡丹¶
<pb:KR4h0157_WYG_012-26b>¶
新花來逺喜開封呼酒看花興未窮年少曾為洛陽客¶
眼明重見魏家紅却思初赴青油幕自笑今為白髪翁¶
西望無由陪勝賞但吟佳句想芳叢¶
　　下直¶
宫桞街槐緑未齋春隂不解宿雲低輕寒漠漠侵駞褐¶
小雨斑斑作鷰泥報國無功嗟已老歸田有約(一作/計)一¶
何稽終當自駕柴車去獨結茅廬潁水西¶
　　早朝感事¶
<pb:KR4h0157_WYG_012-27a>¶
疎星牢落曉光㣲殘月蒼龍闕角西玉勒争門隨仗入¶
牙牌當殿報班齊羽儀雖接鴛兼鷺野性終存鹿與麛¶
笑殺汝隂常處士(墨蹟作雲/林髙卧客)十年騎馬聽朝(音/潮)鷄¶
　　寄渭州王仲儀龍圖(一作送王/素之渭州)¶
羡君三作臨邊守慣聽悲笳不慘然弓勁秋風鳴画角¶
帳寒春雪壓青氊威行四境烽烟斷響入千山號令傳¶
翠幕紅燈照羅綺心情何似十年前¶
　　三日赴宴口占¶
<pb:KR4h0157_WYG_012-27b>¶
賜飲初逢禊節佳昆池新漲碧無涯九門寒食多遊騎¶
三月春隂正養花共喜流觴修故事自憐霜鬢惜年華¶
鳯城殘照歸鞍晩禁籞無風柳自斜¶
　　蘇主簿挽歌(洵/)¶
布衣馳譽入京都丹旐俄驚(一作/聞)反舊閭諸老誰能先¶
賈誼君王猶未識相如三年弟子行䘮禮千兩鄉人㑹¶
𦵏車我獨(一作/獨我)空齋挂塵榻遺編時閲子雲書¶
　　寄題沙溪寳錫(碑本/作積)院¶
<pb:KR4h0157_WYG_012-28a>¶
為愛江西物物佳作詩嘗向北人誇青林霜日換楓葉¶
白水秋風吹稻花釀酒烹雞留醉客鳴機織(墨蹟/作)苧徧¶
山家野僧獨得無生樂終日焚香坐結跏¶
　　奉答子履學士見贈之作¶
誰言潁水似瀟湘一笑相逢樂未央嵗晩君尤耐霜雪¶
興闌吾欲返耕桑銅槽旋壓清樽美玉塵閒揮白日長¶
豫約詩(一作/書)筒屢來往兩州雞犬接封疆¶
　　送道州張職方¶
<pb:KR4h0157_WYG_012-28b>¶
桂籍青衫憶共遊憐君華髪始為州身行南雁不到處¶
山與北人相對愁莫為髙才輕逺俗當令遺老識賢侯¶
三年解組來歸日吾已先耕潁水頭¶
　　再至汝隂三絶¶
黄栗留鳴桑椹美紫櫻桃熟麥風涼朱輪昔愧無遺愛¶
白首重來似故鄉¶
千載榮華貪國寵一生憂患損天真潁人莫怪歸來晩¶
新向君前乞得身¶
<pb:KR4h0157_WYG_012-29a>¶
水味甘於大明井魚肥恰似新開湖十四五年勞夢寐¶
此時纔得少踟蹰(余時將赴亳社恩/許枉道過潁也)¶
　　戲書示黎敎授¶
古郡誰云亳陋邦我來仍值嵗豐穰烏䘖棗實園林熟¶
(一作/宻)蜂採檜花村落香世治人方安壠畆興闌吾欲反¶
耕桑若無潁水肥魚蟹終老仙鄉作醉鄉¶
　　書懐(一作思潁/寄常處士)¶
齒牙零落鬢毛疎潁水多年已結廬解組便為閒處士¶
<pb:KR4h0157_WYG_012-29b>¶
新花莫笑病尚書青衫仕至千鍾禄白首歸乗一鹿車¶
况(一作/幸)有西鄰隠君子輕蓑短(一作披/蓑帯)笠伴犁鉏(常夷/浦也)¶
　　聞沂州盧侍郎致仕有感¶
少年相與探花開老病惟愁節物催蹉跎歸計荒三徑¶
牢落生涯泥一杯潁上先生招不起沂州太守亦歸來¶
自媿國恩終莫報尚貪榮禄此徘徊¶
　　春晴書事¶
莫笑青州太守頑三齊人物舊安閒晴明風日家家桞¶
<pb:KR4h0157_WYG_012-30a>¶
髙下樓䑓處處山嘉客但當傾美酒青春終不換頽顔¶
惟慙未報君恩了昨日盧公衣錦還¶
　　答資政郡諫議見寄¶
豪横當年氣吐虹蕭條晩節鬢如蓬欲知潁水新居士¶
即是滁山舊醉翁所樂藩籬追尺(一作/斥)鷃敢言寥廓逐¶
㝠鴻期公歸輔巖廊上顧我無忘畝畝中¶
　　緑竹堂獨飲¶
夏篁解籜隂加樛卧齋公退無喧囂清和况復值佳月¶
<pb:KR4h0157_WYG_012-30b>¶
翠樹好鳥鳴咬咬芳罇有酒美可酌胡為欲飲先長謡¶
人生暫别客秦楚尚欲泣淚相攀邀况兹一訣乃永已¶
獨使幽夢恨蓬蒿憶予驅馬别家去去時桞陌東風髙¶
楚鄉留滯一千里歸來落盡李與桃殘花不共一日看¶
東風送哭聲嗷嗷洛池不見青春色白楊但有風蕭蕭¶
姚黄魏紫開次第不覺成恨俱零凋榴花最晩今又拆¶
紅緑㸃綴如裙腰年芳轉新物轉好逝者日與生期遥¶
予生本是少年氣瑳磨牙角爭雄豪馬遷班固洎歆向¶
<pb:KR4h0157_WYG_012-31a>¶
下筆㸃竄皆嘲嘈客来共坐說今古紛紛落盡玉麈毛¶
彎弓或擬射石虎又欲醉斬荆江蛟自言剛氣貯心腹¶
何爾柔軟為脂膏吾聞荘生善齊物平日吐論竒牙聱¶
憂従中来不自遣强叩瓦缶何譊譊伊人達者尚乃爾¶
情之所鍾况吾曹愁填胸中若山積雖欲強飲如沃焦¶
乃判自古英壮氣不有此恨如何消又聞浮屠說生死¶
滅沒謂若夢幻泡前有萬古後萬世其中一世獨虭蟧¶
安得獨洒一榻淚欲助河水增滔滔古来此事無可奈¶
<pb:KR4h0157_WYG_012-31b>¶
不如飲此樽中醪¶
　　送劉學士知衡州¶
楊子懶属書平居惟嗜酒一沐或彌旬解酲須五斗淡¶
爾輕榮利何常問無有忍憶四(一作/囘)馬歸行為一麾守¶
湘酎自古醇醽水聞名久簿領但盈几聖經不離口湖¶
田賦稻蟹民訟争壠畝兀爾即沈冥安能知可否聊為¶
寄情樂豈與素懐偶藏器思適時投刃寧煩手行當考¶
官績勿復困罌缶¶
<pb:KR4h0157_WYG_012-32a>¶
　　送張屯田歸洛歌¶
昔年洛浦見花落曾作悲歌歌落花愁來欲遣何可奈¶
時向金河㝷杜家杜家花雖非絶品猶可開顔為之飲¶
少年意氣易成懽醉不還家伴花寢一來京國兩傷春¶
憔悴窮愁九陌塵紅芳紫莟處處有騎馬欲尋無故人¶
黄河三月入隋河河水多時悵望多為憐此水來何處¶
(何處一/作處□)中有伊流與洛波忽聞君至自西京洗眼相看¶
眼暫明心衰面老畏人問驚我瘦骨清如氷今年七月¶
<pb:KR4h0157_WYG_012-32b>¶
妹䘮夫稚兒孀女啼呱呱季秋九月予䘮婦十月厭厭¶
成病軀端居移病新城下日不出門無過者獨行時欲¶
强髙歌一曲未終雙涕洒可憐明月與春風嵗嵗年年¶
事不同暫别已嗟非舊態再來應是作衰翁感時惜别¶
情無已無酒送君空有淚西歸必有問君人為道别來¶
今有此¶
　　自岐(一作/伎)江山行至平陸驛五言二十四韻¶
岐江望平陸百里千餘嶺蕭條斷烟火莽蒼無人境峰¶
<pb:KR4h0157_WYG_012-33a>¶
巒互前後南北失壬丙天秋雲愈髙木落嵗方冷水渉¶
愁蜮射(含沙/也)林行憂虎猛萬仞懸巖崖一彴履枯梗緑¶
危類猨猱陷淖若鼃黽腰輿懼傾撲煩馬倦鞭警攀躋¶
誠畏塗習俗羡蠻獷度隘足雖踠因髙日還騁九野畫¶
荆衡羣山亂巫郢烟嵐互明滅㸃綴成(一作/若)圖屏時時¶
度深谷往往得佳景翠樹鬱如葢飛泉溜垂綆幽花亂¶
黄紫蒨粲弄光影山鳥囀成歌寒蜩嘒如哽登臨雖云¶
勞(一作/廣)巨細得周省晨裝趂徒旅夕宿訪閭井村暗水¶
<pb:KR4h0157_WYG_012-33b>¶
茫茫雞鳴星耿耿登髙近佳節歸思時引領谿菊薦山¶
罇田鴽佑烹鼎家近夢先歸夜寒衾屢整﨑嶇念行役¶
昔宿已為永豈如江上舟棹歌方酩酊(初泛舟荆江棋/酒甚歡故有此)¶
(句/)¶
　　春日西湖寄謝法曹歌¶
西湖春色歸春水緑於染羣芳爛不收東風落如糝(西/湖)¶
(者許昌/勝地也)參軍春思亂如雲白髪題詩愁送春(謝君有多/情未老已)¶
(白髪野思到春/如亂雲之句)遥知湖上一樽酒能憶天涯萬里人萬¶
<pb:KR4h0157_WYG_012-34a>¶
里思春尚有情忽逢春至客心驚雪消門外千山緑花¶
發江邊二月晴少年把酒逢春色今日逢春頭已白異¶
鄉物態與人殊惟有東風舊相識¶
　　答謝景山遺古瓦硯歌¶
火數四百炎靈銷誰其代者當塗髙窮姦極酷不易取¶
始知文景基扄牢坐揮長喙啄天下豪傑競起如蝟毛¶
董吕傕汜相繼死紹術權備争咆咻力彊者勝怯者敗¶
豈較才徳為功勞然猶到手不敢取而使螟蝗生蝮蜪¶
<pb:KR4h0157_WYG_012-34b>¶
子丕當初不自耻敢謂舜禹傳之堯得之以此失亦此¶
誰知三馬食一槽當其盛時争意氣叱咤靁雹生風飈¶
干戈戰罷數功閥周蔑方召堯無臯英雄致酒奉髙㑹¶
巍然銅雀髙岧岧圓歌宛轉激清徵妙舞左右回纖腰¶
一朝西陵(一作西朝/或作兩朝)看拱木寂寞繐帳空蕭蕭當時凄¶
涼已可歎而况後世悲前朝髙䑓已傾漸平地此瓦一¶
墜埋蓬蒿苔文半滅荒土蝕戰血曾經野火燒敗皮弊¶
綱各有用誰使鐫鑱成凸凹景山筆力若牛弩句遒語¶
<pb:KR4h0157_WYG_012-35a>¶
老能揮毫嗟予奪得何所用簿領朱墨徒紛淆走官南¶
北未嘗捨緹襲三四勤緘包有時屬思欲飛洒意緒軋¶
軋難抽繰舟行屢備(一作/被)水神奪往往冥晦遭風濤質¶
頑物久有精怪常恐變化成靈妖名都所至必傳玩&KR0738;¶
之不換魯寳刀長歌送我怪且偉欲報慙愧無瓊瑶¶
　　新營小齋鑿地爐輒成五言三十七韻¶
霜䧏百工休居者皆入室墐戸畏初寒開爐代温律規¶
模不盈丈廣狹足容膝軒忩共幽窳竹栢助䝉宻辛勤¶
<pb:KR4h0157_WYG_012-35b>¶
慚巧官窮賤守卑秩無術政奚為有年秋屢實文書少¶
期㑹租訟省鞭抶地僻與世疎官閒得身佚荆蠻苦卑¶
陋氣候常壹鬱天日每隂翳風飈多澟凓衰顔慘時晩¶
病骨知寒疾蠻牀勌晨興籃轝厭朝出南山近樵採僮¶
僕免呵叱禦嵗畜蹲鴟饋客薦包橘霜薪吹晶熒石鼎¶
沸啾唧披方養丹砂候節煎秋术西鄰有髙士轗軻卧¶
蓬蓽鶴髪善髙談鮐背便炙熨披裘屢相就束緼亦時¶
乞傳經伏生老愛酒揚雄吃晨灰煖餘杯夜火爆山栗¶
<pb:KR4h0157_WYG_012-36a>¶
無言兩忘形相對或終日㣲生慕剛毅勁强早難屈自¶
從世俗牽常恐天性失仰兹㣲官禄養此多病質省躬¶
由一言無枉慕三黜因知吏隠樂漸使欲心窒面壁或¶
僧禪倒冠聊酒逸螟&KR1598;輕二豪一馬齊萬物啟期為樂¶
三叔夜不堪七負薪幸有(一作/自)瘳舊學頗思述興亡閲¶
今古(一作/古今)圖籍羅甲乙魯册謹㑹盟周公彖凶吉詳(或/作)¶
(鮮/)明左丘辨馳騁馬遷筆金石互鏗鍧風雲生倐忽豁¶
爾一開卷慨然時掩帙浮沉恣其間適若遂聱耴(一作/遨佚)¶
<pb:KR4h0157_WYG_012-36b>¶
吾居誰云陋所得乃非一五斗豈須慚優㳺嵗将畢¶
　　南獠¶
洪宋區夏廣恢張際四維狂孽久不聳民物含(一作/涵)春¶
熈耆雅適所尚游泳光華時遽然攝提嵗南獠掠邊陲¶
予因叩村叟此事曷如斯初似却人問未語先涕垂收¶
涕謝客間為客陳始基撫水有上源水淺山嶮巇生民¶
三千室聚此天一涯狼勇復輕脱性若鹿與麋男夫不¶
耕鑿刀兵動相隨宜融兩境上殺人取其貲因斯久久¶
<pb:KR4h0157_WYG_012-37a>¶
來此冦易為覊䑕竊及蟻聚近裏焉敢窺勢亦不久住¶
官軍來即馳景徳祥符後時移事亦移四輔哲且善天¶
子仁又慈將軍稱招安兵非羽林兒龍江一牧拙邏騎¶
材亦非威惠不兼深徒以官力欺智畧仍復短從此難¶
覊縻引兵卸甲嶺部陣自參差鋒鏑殊未接士卒心先¶
離奔走六吏死(初在懷逺軍卸甲嶺殺傷范/禮賔王崇班等六人落陣死)明知國挫¶
威自兹賊聲震直冦融州湄縣宇及民廬燬蕩無孑遺¶
利鏃淬諸毒中膚無藥醫長刀斷人股横屍滿通逵婦¶
<pb:KR4h0157_WYG_012-37b>¶
人及孳産驅負足始歸堂堂過城戍何人敢正窺外計¶
削奏疏一一聞宸闈赫爾始斯怒選將興王師精甲二¶
萬餘猛毅如虎貔劒㦸凜秋霜新棨閃朝㬢八營與七¶
萃豈得多于兹外統三路進小敵胡能為前驅已壓境¶
後軍猶未知逶迤至蠻域但見空稻畦捜羅一月餘不¶
戰師自罷荷戈莫言苦負粮深可悲哀哉都督郵無辜¶
遭屠縻(昭州都曹皇甫僅三人部粮入/洞遭蠻賊掩殺及害夫力千餘)嘵咋計不出還¶
出招安辭半降半來拒蠻意猶狐疑原以繒錦贈狙心¶
<pb:KR4h0157_WYG_012-38a>¶
詐為卑戎帳草草起賊戈躡背揮我聆老叟言不覺顰¶
雙眉吮毫兼疊簡占作南獠詩願值采詩官一敷于彤¶
墀¶
　　寄聖俞¶
西林山水天下佳我昔謫官君所嗟官閒憔悴一病叟¶
縣古瀟洒如山家雪消深林自斸(一作/斲)筍人響空山隨¶
摘茶有時擕酒探幽絶往往上下窮烟霞嵓蓀緑縟軟¶
可藉野卉青紅春自華風餘落蘂飛回旋日暖山鳥鳴¶
<pb:KR4h0157_WYG_012-38b>¶
交加貪追時俗翫嵗月不覺萬里留天涯今來寂寞西¶
岡口秋盡不見東籬花市亭挿旗鬭新酒十千得斗不¶
可賖材非世用自當去一舸聱牙揮釣車君能先往勿¶
自滯行矣春洲生荻芽¶
　　答梅聖俞見寄¶
憶昔識君初我少君方壯風期一相許意氣曽誰讓交¶
遊盛京洛罇爼陪丞相騄驥日相追鸞凰志髙颺詞章¶
盡崔蔡論議皆歆向文㑹沗予盟詩壇推子將談精鋒¶
<pb:KR4h0157_WYG_012-39a>¶
愈出飲劇歡無量賈勇為無前餘光誰敢望兹年五六¶
嵗人事堪悽愴南北頓暌乖相離獨飄蕩失杯由畫足¶
傷手因代匠移書雖激切拙語非欺誑安知乃心愚而¶
使所言妄權豪不自避斧質誠為當蒼皇得一邑奔走¶
踰千嶂楚峽聽猿鳴荆江畏蛟浪蠻方異時俗景物殊¶
氣象緑髪變風霜丹顔侵疾痒常憂鵩鳥窺幸免江魚¶
葬今兹荷寛宥遷徙來漢上憔悴載囚冠驅馳嗟俗狀¶
王事多倥偬學業差遺忘未能解綬去所戀寸禄養舉¶
<pb:KR4h0157_WYG_012-39b>¶
足畏逢仇低頭惟避謗忻聞故人近豈憚驅車訪一别¶
各衰翁相見問無恙交情宛如舊歡意獨能强幸陪主¶
人賢更值芳洲漲菱荷亂浮泛水竹涵虛曠清風滿談¶
席明月臨歌舫已見洛陽人重開畫樓唱怡然壹鬱寫¶
蹔爾累囚放自從還邑來㑹此驕陽亢神靈多請禱租¶
訟煩笞榜猶須新秋涼漢水臨(一作/瀉)清漾野稼蕩浮雲¶
晴山開疊障聊以助吟咏亦可資酣暢北轅如未駕幸子¶
能來貺¶
<pb:KR4h0157_WYG_012-40a>¶
　　送琴僧知白¶
吾聞夷中琴已久常恐老死無其傳夷中未識不得見¶
豈謂今逢知白彈遺音髣髴尚可愛何况之子傳其全¶
孤禽曉警秋野露空澗夜落春嵓泉二年遷謫寓三峽¶
江流無底山侵天登臨探賞久不厭每欲圖畫存於前¶
豈知山髙水深意久以寫此朱絲絃酒酣耳熱神氣王¶
聼之為子心肅然嵩陽山髙雪三尺有客擁鼻吟苦寒¶
負琴北走乞其贈持我此句為之先¶
<pb:KR4h0157_WYG_012-40b>¶
　　谷正至始得先所寄書及詩不勝喜慰因書數韻¶
　　　奉酬聖俞¶
寒日照深巷柴門朝尚閉有客自江來尺書千里至啓¶
書復何云但言南北異南方地常暖風物稱佳麗梅蘤¶
入新年蘭臯動芳氣樂哉登臨興豈厭江湖滯伊予方¶
寂寞刻苦窮文字萬國㑹王州羣英馳儁軌方朔常苦¶
餓子雲非官意嵗暮慘風塵官閒倦朝市出處一云别¶
所思寧可冀春江有歸雁但使音書繼¶
<pb:KR4h0157_WYG_012-41a>¶
　　答朱宷捕蝗詩¶
捕蝗之術世所非欲究此語興於誰或云豐凶嵗有數¶
天孽未可人力支或言蝗多不易捕驅民入野踐其畦¶
因之姦吏恣貪擾戸到頭斂無一遺蝗災食苖民自苦¶
吏虐民苖皆被之吾嗟此語祗知一不究其本論其皮¶
驅雖不盡勝養患昔人固已決不疑秉蟊投火况舊法¶
古之去惡猶如斯既多而捕誠未易其失安在常由遟¶
詵詵最説子孫衆為腹所孕多蜫蚳始生朝畝暮已頃¶
<pb:KR4h0157_WYG_012-41b>¶
化一為百無根涯口含鋒刃疾風雨毒腸不滿疑常飢¶
髙原下隰不知數進退整若隨金&KR0911;嗟兹羽孽物共惡¶
不知造化其誰尸大凡萬事悉如此禍當早絶防其㣲¶
蠅頭出土不急捕羽翼已就功難施只驚羣飛自天下¶
不究生子由山陂官書立法空太峻吏愚畏罰反自欺¶
葢藏十不敢申一上心雖惻何由知不如寛法擇良令¶
告蝗不隠捕以時今苖因捕雖踐死明嵗猶免為蝝菑¶
吾嘗捕蝗見其事較以利害曽深思官錢二十買一斗¶
<pb:KR4h0157_WYG_012-42a>¶
示(一作/亦)以明信民爭馳斂㣲成衆在人力頃刻露積如¶
京坻乃知孽蟲雖甚衆嫉惡茍鋭無難為往時姚崇用¶
此議誠哉賢相得所宜因吟君贈廣其説為我持之告¶
採詩¶
　　答蘇子美離京見寄¶
衆竒子美貌堂堂千人英我獨疑其胷浩浩包滄溟滄¶
溟産龍蜃百怪不可名是以子美辭吐出人輙驚其於¶
詩最豪奔放何縱横衆絃徘律吕金石次第鳴間以險¶
<pb:KR4h0157_WYG_012-42b>¶
絶句非時震雷霆兩耳不及掩百痾為之醒語言既可¶
駭筆墨尤其精少雖嘗力學老乃若天成濡毫弄㸃畫¶
信手不自停端莊雜醜怪羣星見欃槍爛然溢紙幅視¶
久無定形使我終老學得一已足矜而君兼衆美磊落¶
猶自輕髙冠出人上誰敢揖其膺羣臣列丹陛㡬位缺¶
公卿使之束帯立可以重朝廷况令參國議髙論吐崢¶
嶸惜哉三十五白髪今已生近者去江淮作詩寄離情¶
口誦不及寫一日傳都城退之序百物其鳴由不平天¶
<pb:KR4h0157_WYG_012-43a>¶
方苦君心欲使發其聲嗟我非鸑鷟徒思和嚶嚶因風¶
幸數寄警我聾與盲¶
　　歸雁亭¶
荒蹊臘雪春尚埋我初獨與徐生來城髙樹古禽鳥野¶
聲響格磔寒毰毸頽垣敗屋巍然在略可逺眺臨傾䑓¶
髙株唯有桞數十夾路對立初誰栽漸誅榛莽辨草樹¶
頗有桃李當墻隈欣然便擬趂時節斤鉏日夕勞耘培¶
新年風色日漸好晴天仰見雁已回枯根老脉凍不發¶
<pb:KR4h0157_WYG_012-43b>¶
遶之百匝空徘徊頑姿野態煩造化勾芒不肯先煦吹¶
酒酣㡬欲揈大鼓驚起龍蟄驅春雷偶然不到纔數日¶
顔色一變山誰催翠芽紅粒迸條出纎趺嫩蕚如剪裁¶
卧槎燒枿亦强發老朽不避衆艷咍姹然山杏開最早¶
其餘紅白各自媒初開盛發興零落皆有意思牽人懐¶
衆芳勿使一時發當令一落續一開畢春應須酒萬斛¶
與子共醉三千杯¶
　　石篆詩(并/序)¶
<pb:KR4h0157_WYG_012-44a>¶
　某啓近䝉朝恩守此州州之西南有瑯琊山唐李㓜¶
　卿庶子泉者某在館閣時方國家詔天下求古碑石¶
　之文集于閣下因得見李陽氷篆庶子泉銘學篆者¶
　云陽氷之蹟多矣無如此銘者常欲求其本而不得¶
　于今十年矣及此來已獲焉而銘石之側又陽氷别¶
　篆十餘字尤竒於銘文世罕傳焉山僧惠覺指以示¶
　余余徘徊其下久之不能去山之竒蹟古今紀述詳¶
　矣而獨遺此字余甚惜之欲有所述而患文字之不¶
<pb:KR4h0157_WYG_012-44b>¶
　稱思予嘗愛其文而不及者梅聖俞蘇子美也因為¶
　詩一首并封題墨本以寄二君乞詩刻于石¶
寒嵓飛流(一作/洒)落青苔旁斵石篆何竒哉其人已死骨¶
已朽此字不滅留山隈山中老僧憂石泐印之以紙磨¶
松煤欲令留傳在人世持以贈客比瓊瑰我疑此字非¶
筆畫又疑人力非能為始從天地肧渾判元氣結此髙¶
崔嵬當時野鳥踏山石萬古遺迹於蒼崖山袛不欲人¶
屢見每吐雲霧深藏埋羣仙飛空欲下讀常借海月清¶
<pb:KR4h0157_WYG_012-45a>¶
光來嗟我豈能識字法見之但覺心眼開辭慳語鄙不¶
足記封題逺寄蘇與梅¶
　　讀梅氏詩有感示徐生¶
子美忽已死聖俞舍吾南嗟吾譬馳車而失左右驂勍¶
敵嘗壓壘羸兵當戒嚴凡人貴勉强惰逸易安恬吾既¶
苦多病交朋復凋殲篇章久不作意思如膠䊀良田失¶
時耕草莽廢鉏芟美井不日汲何由發清甘偶開梅氏¶
篇不覺日挂簷乃知文字樂愈久益無厭吾嘗哀世人¶
<pb:KR4h0157_WYG_012-45b>¶
聲利競爭貪哇咬聾兩耳死不享韶咸而幸知此樂又¶
常深討探今官得閒散舍此欲奚耽頑庸須警䇿賴子¶
發其箝¶
　　眼有黑花戲書自遣¶
洛陽三見牡丹月春醉往往眠人家揚州一遇芍藥時¶
夜飲不覺生朝霞天下名花惟有此罇前樂事更無加¶
如今白首春風裏病眼何須厭黑花¶
　　日本刀歌¶
<pb:KR4h0157_WYG_012-46a>¶
昆夷道逺不復通世傳切玉誰能窮寳刀近出日本國¶
越賈得之滄海東魚皮裝貼香木鞘黄白間雜鍮與銅¶
(真鍮似金/真銅似銀)百金傳入好事手佩服可以禳妖凶傳聞其¶
國居大島土壤沃饒風俗好其先徐福詐秦民採藥淹¶
留丱童老百工五種與之居至今器玩皆精巧前朝貢¶
獻屢往來士人往往工詞藻徐福行時書未焚逸書百¶
篇今尚存令嚴不許傳中國舉世無人識古文先王大¶
典藏夷貊蒼波浩蕩無通津令人感激坐流涕鏽澁短¶
<pb:KR4h0157_WYG_012-46b>¶
刀何足云¶
　　聖俞惠宣州筆戲書¶
聖俞宣城人能使紫毫筆宣人諸葛髙世業守不失緊¶
心縳長毫三副頗精宻硬軟適人手百管不差一京師¶
諸筆工牌榜自稱述纍纍相國東比若衣縫蝨或柔多¶
虛尖或硬不可屈但能裝管榻有表曾無實價髙仍費¶
錢用不過數日豈如宣城毫耐久仍可乞¶
　　贈潘景温叟¶
<pb:KR4h0157_WYG_012-47a>¶
秦盧不世出俗子相矜誇治疾不知(一作/求)源横死紛如¶
麻番陽竒男子衣冠本儒家學本得心訣照底窮根厓¶
冷然鑒五藏曽靡毫釐差公卿掃榻迎黄金載盈車語¶
言無羽翰飛入萬齒牙相逢京洛下使我驚且嗟七年¶
慈母病庸工口咿啞恨不早見君以乞壺中砂通宵耳¶
髙論飲恨知何涯瞥然别我去征途指烟霞孤雲不可¶
留淚線風中斜¶
　　學書二首¶
<pb:KR4h0157_WYG_012-47b>¶
蘇子歸黄泉筆法遂中絶賴有蔡君謨名聲馳晩節醉¶
翁不量力每欲追其轍人生浪自苦以取兒女悦豈止¶
學書然自悔從今決¶
學書不覺夜但怪西忩暗病目故已昏墨不分濃淡人¶
生不自知勞苦殊無憾所得乃虛名榮華俄傾暫豈止¶
學書然作銘聊自鑒¶
　　奉使道中寄坦師¶
道人少賈海上遊海舶破散身沉浮黄金滿篋人所寄¶
<pb:KR4h0157_WYG_012-48a>¶
吹簸偶得還中州臝身歸金不受報秪取斗酒相獻酬¶
歡娛慈母終一世脱去妻子藏巖幽蒼烟寥寥池水漫¶
白玉菡蓞吹髙秋夜燃柏子煮山藥憶此東望無時休¶
塞垣春枯積雪溜沙礫威怒黄雲愁五更匹馬隨雁起¶
想見&KR0008;郭花今稠百年夸奪終一丘世上滿眼真悠悠¶
寄聲萬里心綢繆莫道異趣無相求¶
　　壽樓¶
碧瓦照日生青烟誰家髙樓當道邊昨日丁丁斤且斲¶
<pb:KR4h0157_WYG_012-48b>¶
今朝朱欄横翠慕主人起樓何太髙欲誇富力壓羣豪¶
樓中女兒十五六紅膏畫眉雙髩緑日暮春風吹管絃¶
過者仰首皆留連應笑樓前騎馬客腰垂金章頭已白¶
苦貧名利損形骸爭若庸愚恣聲色朝見騎馬過暮見¶
騎馬歸經年無補朝廷事何用區區來往為¶
　　試院聞奚琴作¶
奚琴本出奚人樂奚人彈之雙淚落抱琴置酒試一彈¶
曲罷依然不能作黄河之水向東流鳬飛雁下白雲秋¶
<pb:KR4h0157_WYG_012-49a>¶
岸上行人舟上客朝來暮去無今昔哀絃一奏池上風¶
忽聞如在河舟中絃聲千古聽不改可憐纖手今何在¶
誰知着意弄新音斷我罇前今日心當時應有曾聞者¶
若使重聽須淚下¶
　　乞藥有感呈梅聖俞¶
宣州紫沙合圓若截郫筒偶得今十載走宦(一作/官)南北¶
東持之聖俞家乞藥戒羸僮聖俞見之喜遽以手磨礱¶
謂此吾家物問誰持贈公因嗟與君交事事無不同憶¶
<pb:KR4h0157_WYG_012-49b>¶
昔初識面青衫游洛中髙標不可揖杳若雲間鴻不獨¶
體輕健目明仍耳聦爾來三十年多難百憂攻君晩得¶
竒藥靈根斸離宫其狀若狗蹄其香比芎藭愛君方食¶
貧面色悦以豐不憚乞餘劑庶㡬助衰癃平時一笑歡¶
飲酒各爭雄向老百病出區區論藥功衰盛物常理循¶
環勢無窮寄語少年兒慎勿笑兩翁¶
　　曉詠¶
簾外星辰逐斗移紫河聲轉下雲西九雛烏起城將曙¶
<pb:KR4h0157_WYG_012-50a>¶
百尺樓髙月易低露裛蘭苕惟有淚秋荒桃李不成蹊¶
西堂吟思無人助草滿池塘夢自迷¶
　　送目¶
送目衡(一作/蘅)臯望不休江蘋髙下遍汀洲長堤桞曲妨¶
回首小苑花深礙倚樓楚徑蕙風消病渴洛城花雪蕩¶
春愁流杯三日佳期過擲度蘭波負勝遊¶
　　舟中寄劉昉秀才¶
東南天濶漾歸流西北雲髙斷寸眸明月隨人來逺浦¶
<pb:KR4h0157_WYG_012-50b>¶
青山答鼓送行舟歸心逐夢成魚鳥夜漢看星識斗牛¶
釅(一作/騃)酒開樽誰共醉清江聊且玩游鯈(一作/儵游)¶
　　即目¶
李徑隂森接翠疇押簾風日澹清秋晩烏藏桞棲殘照¶
逺燕傷風失故樓星漢經年雖可望雲波千叠不緘愁¶
平居革帯頻移孔誰問無憀沈隠侯¶
　　宿雲夢館¶
北雁來時嵗欲昏私書歸夢杳難分井桐葉落池荷盡¶
<pb:KR4h0157_WYG_012-51a>¶
一夜西忩雨不聞¶
　　送王公慥判官¶
久客倦京國言歸嵗已冬獨過伊水渡猶聽洛城鐘山¶
色經寒緑雲隂入暮重臘梅孤館路疲馬有誰逢¶
　　題淨慧大師禪齋(景徳寺/普光院)¶
巾屨諸方遍莓苔一室前萎花吟次(一作/處)落孤月定中¶
圓齋鉢都人施談機海外傳時應暮鐘響來度禁城烟¶
　　琵琶亭¶
<pb:KR4h0157_WYG_012-51b>¶
樂天曾謫此江邊已嘆天涯涕泫然今日始知予罪大¶
夷陵此去更三千¶
　　初至虎牙灘見江山類龍門¶
曉鼓潭潭客夢驚虎牙灘上作船行山形酷似龍門秀¶
江色不如伊水清平日兩京人少壯今年三峽嵗崢嶸¶
卧聞乳石淙流響疑是香林八節聲¶
　　酬孫延仲龍圖¶
洛社當年盛莫加洛陽耆老至今誇(梅聖俞張堯夫張/子野延仲與予皆)¶
<pb:KR4h0157_WYG_012-52a>¶
(在洛/中)死生零落餘無㡬齒髪衰殘各可嗟北庫酒醪君¶
舊物(延仲前/守汝隂)西湖烟水我如家已將二美交相勝仍枉¶
新篇麗彩霞¶
　　西湖泛舟呈運使學士張掞¶
波光桞色碧溟濛曲渚斜橋畫舸通更逺更佳唯恐盡¶
漸深漸宻似無窮綺羅香裏留佳客絃管聲來颺晩風¶
半醉廻舟迷向背樓䑓髙下夕陽中¶
　　去思堂㑹飲得春字(甲午四月潁州/張唐公座上)¶
<pb:KR4h0157_WYG_012-52b>¶
世事紛然百態新西岡一醉十三春自慚白髪隨年少¶
猶把金鍾勸主人黄鳥亂飛深夏木紅榴初發艷清晨¶
佳時易失閒難得有酒重來莫厭頻¶
　　贈王介甫¶
翰林風月三千首吏部文章二百年老去自憐心尚在¶
後來誰與子爭先朱門歌舞爭新態緑綺塵埃試拂絃¶
常恨聞名不相識相逢樽酒盍留連¶
　　暮春書事呈四舍人¶
<pb:KR4h0157_WYG_012-53a>¶
樹隂初合苔生暈花蘂新成蜜滿脾鸎燕各歸巢哺子¶
蛙魚共樂雨添池少年春物今如此老病衰翁了不知¶
飽食杜門何所事日長偏與睡相宜¶
　　酬王君玉中秋席上待月值雨¶
池上雖然無皓魄罇前殊未減清歡緑醅自有寒中力¶
紅粉尤宜燭下看羅綺塵隨歌扇動管絃聲雜雨荷乾¶
客舟閒卧王夫子詩陣敎誰主將壇¶
　　題東閣後集(一作題營/丘後集)¶
<pb:KR4h0157_WYG_012-53b>¶
東閤三朝多大事營丘二載足(三字一作/兩郡半)閒辭近詩留¶
作歸榮集何日歸田自集詩¶
　　解官後答韓魏公見寄¶
報國勤勞已蔑聞終身榮遇最無倫老為南畝一夫去¶
猶是東宫二品臣侍從籍通清切禁笑歌行作太平民¶
欲知念舊君恩厚二者難兼始兩人(新制推恩致仕許/仕舊兼職自王仲)¶
(儀始今某/仍出特恩)¶
　　余昔留守南都得與杜祁公唱和詩有答公見贈¶
<pb:KR4h0157_WYG_012-54a>¶
　　　二十韻之卒章云報國如乖願歸耕寧買田期¶
　　　無辱知己肯逐利名遷逮今二十有二年祁公¶
　　　捐館亦十有五年矣而余始䝉恩得遂退休之¶
　　　請追懷平昔不勝感涕輒為短句寘公祠堂¶
掩涕發陳編追思二十年門生今白首墓木已蒼烟報¶
國如乖願歸耕寧買田此言今始踐知不愧黄泉¶
　　答端明王尚書見寄兼簡景仁文裕二侍郎二首¶
日久都城車馬喧豈知風月屬三賢唱髙誰敢投詩社¶
<pb:KR4h0157_WYG_012-54b>¶
行處人爭看地仙酒面撥醅浮太白舞腰催拍趂繁絃¶
與公等是休官者方把鉏犁學事田¶
多病新還太守章歸來白首興何長琴書自是千金産¶
日月閒銷百刻香尚有俸錢沽美酒自栽花圃趂新陽¶
醉翁生計今如此一笑何時共一觴¶
　　寄題景純學士藏春塢新居¶
清才四紀擅時名晩卜丘林遂解纓欲借青春藏向此¶
須知白首尚多情水浮花出人間去山近雲從席上生¶
<pb:KR4h0157_WYG_012-55a>¶
漫(一作/謾)説市朝堪大隠仙家誰信在重城¶
　　退居述懐寄北京韓侍中二首¶
悠悠身世比浮雲白首歸來潁水濆曾看元臣調鼎鼐¶
却㝷田叟問耕耘一生勤苦書千卷萬事銷磨酒百分¶
放浪豈無方外士尚思親友念離羣¶
書殿宫臣寵並叨不同憔悴返漁樵無窮與味閒中得¶
强半光隂醉裏銷静愛竹時來野寺獨㝷春偶過溪橋¶
猶須五物稱居士不及顔回飲一瓢¶
<pb:KR4h0157_WYG_012-55b>¶
　　和子履遊泗上雍家園¶
長橋南走羣山間中有雍子之名園蒼雲蔽天竹色淨¶
暖日撲地花氣繁飛泉來從逺嶺背林下曲折寒波翻¶
珍禽不可見毛羽數聲清絶如哀彈我來據石弄琴瑟¶
惟恐日暮登歸軒塵紛解剥耳目異秪疑夢入神仙村¶
知君襟尚我同好作詩閎放莫可攀髙篇絶景兩不及¶
久之想像空冥煩¶
　右雍家園詩吉綿閩本皆入公外集而王荆公四家¶
<pb:KR4h0157_WYG_012-56a>¶
　詩選亦有之今乃載蘇子美滄浪集後人安得不疑¶
　或謂公親作滄浪集序不應誤雜已詩可以無疑姑¶
　附見於此按王荆公取公詩凡一百二十五首内一¶
　百三首載居士集二十一首載外集又一篇即此詩¶
　其它或全改一聨或增減一聨甚者至增四聨或移¶
　兩聨之類已注一作於逐篇豈當時傳本不同抑荆¶
　公自加潤色也¶
　¶
<pb:KR4h0157_WYG_012-56b>¶
　¶
　¶
　¶
　¶
　¶
　¶
　¶
　宋詩鈔卷十二¶
