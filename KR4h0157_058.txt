# -*- mode: mandoku-view; -*-
#+TITLE: 宋詩鈔
#+DATE: 2015-08-25 00:43:14.353698
#+PROPERTY: ID KR4h0157
#+PROPERTY: BASEEDITION WYG    
#+PROPERTY: JUAN 卷五十八
<pb:KR4h0157_WYG_058-1a>¶
欽定四庫全書¶
　宋詩鈔卷五十八¶
　　　　　　　　　内閣中書舍人吳之振編¶
　周必大省齋藁鈔¶
　周必大字子充一字洪道廬陵人第進士中博學宏¶
　詞科以敎録召試館職授秘書正字至監察御史孝¶
　宗初權給事中請祠提㸃福建刑獄除秘書少監直¶
　學士院侍講中書舍人出知建寜遷翰林學士除尚¶
<pb:KR4h0157_WYG_058-1b>¶
　書㕘知政事拜樞密使右丞相封濟國公光宗拜少¶
　保益國公出判潭州寜宗初以少傅致仕卒贈太師¶
　諡文忠年七十九韓侂胄禁偽學指為罪首有集二¶
　百卷詩格澹雅由白傅而溯源浣花者也¶
　　道中憶胡季懐¶
珍重臨分白玉巵醉中那暇説相思天寒道逺酒醒處¶
始是憶君腸斷時¶
　　行舟憶永和兄弟¶
<pb:KR4h0157_WYG_058-2a>¶
一挂吴帆不計程幾回繫纜幾回行天寒有日雲猶凍¶
江濶無風浪自生數㸃家山常在眼一聲寒雁正関情¶
長年忽得南來鯉恐有音書作急烹¶
　　次韻沈世得(作式/)撫幹川泳軒¶
江山倐晴麗雲月助色澤向來面面景天日誰洗滌主¶
人倚晴檻回首笑謂客府公實知己餘事懶經畫軿䝉¶
廕大厦軒忩開澤國架簷逼象緯植礎壓鹵斥仰看天¶
宇大俯覺地軸窄端如倩巨靈妙手重開闢此興固非¶
<pb:KR4h0157_WYG_058-2b>¶
淺無入不自適華闕望中敞棠陰坐上得波光動藻井¶
㠶影落几席所欣魚依蒲未許歸見璧陰晴及朝暮氣¶
象如幾易颷衝有餘韻鳥度無留迹市聲沉浩浩漁唱¶
聞昔昔油幕俯流流修然晉八伯淋漓傅翰墨鏦擊間¶
金玉連璧嘉同志倚玉許涼徳頻慙陂量容未為俗駕勒¶
惡詩信非備勿作春秋責¶
　　和仲寜中秋赴飲莊宅¶
方語頑陰蔽月堂坐看涼吹動枯楊疾驅雲陣千重翳¶
<pb:KR4h0157_WYG_058-3a>¶
盡放氷輪萬丈光莫問蚌珠圓合浦且聴羯鼓打西涼¶
疎狂自我何須撓撓取吹笙玉雪郎(來詩有妙曲/撓周郎之句)¶
　　送趙富支(彦博/)出倅洪州¶
期集分擕五載前衝泥各上浙江船如今再贈城南桞¶
依舊梅花夜雨天(辛未四月晦團司結局/今復以是日送君行)¶
　　次韻醵飲¶
層軒發天藏初日照粉艧(韓退之髙/門塗粉雘)雄觀跨鵬背煩促¶
陋蠶箔飛緩㑹蘭亭傳觴寫桑落飲興江海窄逸氣雲¶
<pb:KR4h0157_WYG_058-3b>¶
天薄雖無漢侯鯖粗勝周禮醵清歡謝絲竹賀厦驚燕¶
爵圍碁賭勝負獻俳紛戲謔涼風徧廣坐長夏失重燆¶
(桞文赫/炎重燆)髙㑹方繼日初筵今告朔要令四難并詎止一¶
餉樂明朝傳絶唱百年無此作薦聞須狗監賡獨恨䑕¶
璞今王馳蒲輪之子尚蓮幕行參瑚璉用歸助梁棟託¶
(謂沈/相)讀書照青藜視草詠紅藥回顧廣文寒莫㤀雞黍¶
約¶
　　次韻趙公直賞心亭醵飲古風¶
<pb:KR4h0157_WYG_058-4a>¶
晉人誇新亭假日輒髙㑹中間伯仁輩未免楚囚對江¶
山猶古昔&KR1016;物已曖昧東郊今保釐翠華記行在佳麗¶
壓淮楚追遊勝冠葢兹樓貫城雉于邁無小大令威雖¶
不歸(丁謂剏/兹亭)靈光故無碍黒雲互明滅川郭相映帶當¶
年烏衣遊此日思一概從容值休沐登臨多慷慨幽懐¶
忽軒豁細故絶芥蔕已㝷詩社盟更許食期戒佳實滿¶
坐上好風來天外舟移白鷺(洲/名)遠目送飛鳥快方種淵¶
明秫粗免監河貸一醉儻可期與君時倒載¶
<pb:KR4h0157_WYG_058-4b>¶
　　送鄧曺根移帥揚州¶
聞道維揚地望雄風流人物似江東六龍前日臨淮海¶
五馬由來說醉翁碧月幾橋留夜色珠簾十里待春風¶
遥知九日平山㑹笑揷茱萸滿髩紅¶
　　送蔡徳煇(程/)教授¶
晩折臺城楊栁枝夕登𤓰步狒狸祠請君收拾江山助¶
歸和薰風殿閣詩¶
　　留别蘇仁仲通判¶
<pb:KR4h0157_WYG_058-5a>¶
公才豈合尚題與天遣寒儒此曵裾午夜燈花曽共賞¶
三春樂事未全疎尊前窈窕傅新唱耳畔瀾翻聴異書¶
此别不湏勤戀惜君王日日問嚴徐¶
　　送光禄寺丞李徳逺請春祠¶
君家臨川我廬陵兩郡相望宜相親長安城中初結綬¶
石灰橋畔還卜鄰扣門問道日不足篝燈照夜論心曲¶
寸莛那許撞洪鐘跛鼈近將隨驥騄聞君上書苦求歸¶
君今豈是當歸時滿朝留君君不顧我雖歎息何能為¶
<pb:KR4h0157_WYG_058-5b>¶
莫攀楊栁濤江岸莫唱陽闗動凄斷行行但祝加飡飯¶
潮落風生牢繫纜¶
　　恩許奉祠子中兄重寄¶
迂儒豈足助維新日奉威顔謝主臣可罷本非緣一事¶
致疑初不怨三人弟兄有祿供温飽畎畝何階答聖神¶
此去讀書真事業向來正字誤根銀¶
　　次韻子中兄相迎詩中有莫松楸之語追念别後¶
　　　叔母子柔下世故卒章及之¶
<pb:KR4h0157_WYG_058-6a>¶
浙水秦淮度十霜官清誰薄簡編香向來怪虚鳥烏樂¶
歸去喜同燈燭光身近廣寒猶内熱手遮赤目却心凉¶
只愁初踏江邊路封土纍然似斧堂¶
　　重九竹園見梨花懐子中兄¶
旾花著雨即塵埃何似深秋耐久開菊尚無多饒瑞質¶
霜如有意護香腮也知林下風光早不為山中厯日催¶
望斷行人思折寄却疑呼作嶺頭梅¶
　　十月十七日大椿堂小集胡從周季懐以予目疾¶
<pb:KR4h0157_WYG_058-6b>¶
　　　皆許送白酒彌旬不至戲成長韻¶
畏疾甚畏威目昏口止酒爾來時一中免使論薄厚儀¶
康久廢祠釀具散莫糾採藥山已焚種秫時轉後門稀¶
門字客室乏借書缶尚賴金石交每顧貧病叟前時相¶
娱樂如對疏廣受有漿不待乞似驗嵗在酉今日掃風¶
軒明日芼園蔌白衣雨不來往往化烏有頗聞繼髙㑹¶
霑醉牛馬走寧忘伐木詩酤胥吝朋友或疑夾西江恥¶
復餉升斗胡不玩易象樽簋納吾牖二義倘未然諾責¶
<pb:KR4h0157_WYG_058-7a>¶
何為負君兮優阮籍僕也減兖守結交十五年果可不¶
飲否食言能無肥有孚乃免咎速宜倒糟床走送昔與¶
醙勿學比舎郎夜半招吏部¶
　　送七兄監廟赴南宫兼呈大兄知縣¶
河梁曽誦送行篇蝸角牛毛十五年畢竟中間多夢爾¶
秪今相對各蒼然蕭蕭暫隔連牀雨蕩蕩初行萬斛船¶
誰近上林看躍馬東陽詩句定先傳¶
　　題神岡廟(其神葢六朝時/劉竺使君也)¶
<pb:KR4h0157_WYG_058-7b>¶
岸斷川平抜一峰丹青剝落古靈宫邦人嵗久忘遺愛¶
賈客時來乞好風二水有情猶磬折霜楓無數尚旗紅¶
岡頭故趾宜亭榭城郭江山在眼中¶
　　甲申中秋子中兄賦詩有八月分圓二十年之句¶
　　　葢歎中間多難且離别未嘗為此㑹也次韻¶
世事渾如蚋過前刀頭喜對鏡飛天隂晴萬里同兹夕¶
離别前時照幾年此去莫令疎㑹合從來無意必騰騫¶
幾思重秫迎佳節窮鬼還來笑買田(近屢為此計/垂成輒破)¶
<pb:KR4h0157_WYG_058-8a>¶
　　夜坐困甚¶
馬通薪熱夜爐深柱膝承顔夢欲成不記坐來湯沸鼎¶
却疑蓬㡳聴灘聲¶
　　次韻王少府送蕉坑茶¶
昏然午枕困漳濱醒以清風賴子真初似叅襌逢硬語¶
久如味諫得端人王程不趂清明宴野老先分浩蕩春¶
敢向柘羅評緑玉待君同碾試飛塵¶
　　二月十七夜與諸弟小酌嘗榧實誤食烏喙烏喙¶
<pb:KR4h0157_WYG_058-8b>¶
　　　堇也古書云以堇寘泖殺人戲成韻¶
伏神老芋不傷生江蟹彭其禍亦輕我獨好奇嘗泖堇¶
誤思榧實殺三彭¶
　　永新賀升卿擕中原六圖相過論古名將出師道¶
　　　路形勢可指諸掌為賦詩¶
厯厯山河一卷書博聞疑是古潜夫金城未入職方考¶
玉坐正披輿地圖取虢不應湏假道勝齊終困用真儒¶
從來美玉勞三獻豈比巾箱襲碔砆(君嘗再/上書)¶
<pb:KR4h0157_WYG_058-9a>¶
　　次韻芮曺國憶去年上元二首¶
使節番禺重中朝社稷臣喜沉刁斗夜逺布玉墀春古¶
寺看紅葉(報恩寺苔提/葉燈最佳)蕃街試幻人餘歡曽畫否應記¶
紀梁塵¶
門外人隨月忩前竹動風老便佳節静病幸緑樽空春¶
至鴻聲北人遥蝶夢東隔年詩有債生理固知窮¶
　　病中次務觀通判韻¶
老眼亂蟬翼樂事歎何有今年不衘盃更暇問濡首愛¶
<pb:KR4h0157_WYG_058-9b>¶
山空在山擿埴詎容走塵埃登髙帽生澁彈碁手三年¶
一蒲團近者坐欲朽朝來獨何事乾鵲窺甕牖開門得¶
新詩刮膜如釋負卷舒幾百囘呼舞駭鄰友吾曹交以¶
淡悠久哉采韭此味只自知它人薄𤣥酒¶
　　曽英發運幹頃擕二詩相過今復寄贈大篇且恵¶
　　　漢唐金石刻輒次前韻道謝¶
君家奕葉播芳馨室有圖書暴兩榮詩什編成風雅頌¶
寳章臨徧草真行興來文陣千軍掃醉後談鋒一坐傾¶
<pb:KR4h0157_WYG_058-10a>¶
已許春風來過我從今日日聴嚴程¶
屢空不擬論錢神多病惟思對藥臣驟獲斷碑勝與縞¶
徐觀妙語可書紳起予字字興三歎集古駸駸訪九垠¶
欲寄嘉州選何物折楊聊復和韶鈞¶
　　青衣道人羅尚簡論予命宜退不宜進甚契鄙心¶
　　　連日求詩為賦一首¶
亦知磨蝎直身宫懶訪星官與厯翁豈有虚名望蘇子¶
漫令簸惡似韓公時清早退人誰肻命薄當閒我自通¶
<pb:KR4h0157_WYG_058-10b>¶
破戒問君君㑹否九人於此不相䝉¶
　　立春日飲羊羔酒¶
姚魏紛紛殆百家天香一出自無譁傷多莫厭扶頭酒¶
貴少翻嫌滿眼花康樂舊聞宜水竹翰林新調帶煙霞¶
從渠草木呈新巧終愧吾公正且葩¶
　　頃創碁色之論邦衡深然之明日府中花㑹戲成¶
　　　二絶¶
局勢方迷碁有色歌聲不發酒無歡明朝一彩定兩賽¶
<pb:KR4h0157_WYG_058-11a>¶
國手秋唇雙牡丹¶
醉紅政不妨文飲呼白從來要助歡碁色應同三昧色¶
牡丹何似九秋丹¶
　　池陽四咏之二¶
夜泊清溪弄水亭棹謳徐起月華明水晶宫畔西湖上¶
除却兩邦無此情(右弄/水亭)¶
天遣江山助牧之詩材猶及杜筠兒向來稍喜唐風集¶
今信樊川是父師(右杜筍/寉村)¶
<pb:KR4h0157_WYG_058-11b>¶
　　再登翠微亭和同年湯平甫¶
相君早日翼天飛晩落江湖罪以疑好事一時開翠壁¶
佳名千古紀黄扉朝逰要及鴉翻樹夕返何妨螢濕衣¶
更得湯休奇絶句後來誰憶謝𤣥暉¶
　　贈黄格非¶
詩社飄零二十年春官老子復登仙豫章幸有横枝在¶
好覓鸞膠續斷絃¶
　　次韻胡邦衡相迎¶
<pb:KR4h0157_WYG_058-12a>¶
路逢驛使嶺頭囘喜得新詩勝得梅情似春風繰楚栁¶
句如臈雪屑韓瑰至今皇側求賢席底事公銜樂聖杯¶
台路六符行復煥丹心一寸未應灰¶
　　向以書戲邦衡云某自盧山游西山當就近公召¶
　　　節今邦衡有詩督此語不騐次韻¶
慧逺遥同社洪崖近拍肩松枝年紀萬棐實嵗踰千(天/池)¶
(在廬山絶頂有萬年松香/城在西山絶頂有千年棐)徑欲通天漢忙因擢酒船(帥/漕)¶
(附致厨醴四/十樽寄邦衡)香城均一握易地即皆然(邦衡所居亦/曰香城山)¶
<pb:KR4h0157_WYG_058-12b>¶
　　遊廬山弔大林¶
上盡諸峰地轉平天低雲近日多隂古來南北通雙徑¶
此去東西啓二林虞世南碑從泯沒白居易序合推㝷¶
康廬第一推仙境遂使如今忍陸沉¶
　　天地觀文殊燈¶
代馬邊塵暗五臺南方世界且徘徊一燈别是真知識¶
不用犇波學善財¶
　　贈西賢藏主可昇(眉州人與/予同庚)¶
<pb:KR4h0157_WYG_058-13a>¶
我比同年百不能只餘霜髩愧師兄慇懃覓句無言說¶
共撥寒灰聴水聲¶
　　遊廬山舟中賦四韻¶
南北周廬阜東西徧九華宴安無酖毒痼疾有煙霞淡¶
落村村酒甘香院院茶馳驅君莫厭此出勝居家¶
　　陳宰有詩來迎次韻¶
沿浙江湖樂有餘滔滔何必歎東徂賞心到處窮佳境¶
好事逢人得異書風浪送颿時一快魚龍潛穴不湏驅¶
<pb:KR4h0157_WYG_058-13b>¶
歸來正使無泥洗合壓香謬作嵗除(是行徧厯九華三/茅匡廬西山又獲)¶
(書籍碑/刻頗富)¶
　　登龜山次七兄韻¶
注波緣壁化城中客愠奴嗔我亦慵及至龜山還一上¶
為憐髙閣對雙峰¶
　　贈崇夀寺僧善修¶
老僧九十視耽耽二十年來不下山我得九華充法供¶
亦能禁足老山間¶
<pb:KR4h0157_WYG_058-14a>¶
　　望皖公山¶
太婆嶺獨髙秋浦皖公山正望龍舒端如牛女隔天漢¶
不似彭郎近小姑¶
　　遊廬山佛手巖雪霽望南山¶
十日頑隂不見山山中一夜雪封庵伊予的有㝷山分¶
日照北忩雲在山¶
　　胡邦衡相過賞金鳳許詩未送復作木犀㑹二花¶
　　　殆是的對¶
<pb:KR4h0157_WYG_058-14b>¶
身閒端合醉秋光兩地名花况並芳金作鳳形如許巧¶
木成犀裏若為香髻頭自笑辜釵色沙面誰知讖帶黄¶
莫問詩壇掩旗鼓天生的對欠平章¶
　　邦衡置酒出小鬟予以官栁名之聞邦衡近買婢¶
　　　名埜梅以為對¶
濁水難攀清路塵偶曽先後掌絲綸歸來久侍茵慿舊¶
至後初逢梅栁新湖水欹斜應有意(蘇詩日出冰凘湖/水散野梅官栁漸)¶
(欹/斜)春光漏洩不無因絳帷幸為天荒破日日當為問道人¶
<pb:KR4h0157_WYG_058-15a>¶
　　戊子嵗除以粣代酒送邦衡邦衡有詩見戲仍送¶
　　　牛尾狸次韻¶
先生豈比習池徒薄醒仍慙校尉厨獻粣聊將追粔籹¶
餔糟只欲伴屠酥削肌知自何人手灌頂疑嘗釋氏醐¶
必許㝷花兼問栁敢辭挈榼更提壺(來詩有/㝷花句)¶
　　邦衡再送二詩一和為甚酥二和牛尾狸¶
金谷烹煎豈我徒磨舂争語夜闌厨六年不賜湯官餌¶
除日猶分刺史酥(是日餞守送酥用/東坡謝洄守故事)小恵無多真畫餅¶
<pb:KR4h0157_WYG_058-15b>¶
大篇有味勝清醐遥知發冪哄堂處不見蒸鵝只瓠壺¶
追跡猶應怨獵徒截肪何敢恨庖厨膾鱸湖上曽誇玉¶
煑豆瓶中未是酥伴食偏宜十字餅先驅正賴一巵醐¶
却因玉面新名字腸斷元正白獸壺(牛尾狸一/名玉面狸)¶
　　後兩日大雪邦衡復用前韻作窮語戲和¶
天憐寓客混緇徒十日無煙香積厨莫雪故教投碎米¶
饞涎那更忍流酥旃毛嚙盡寒生粟風絮吟時韻怕醐¶
誰似維摩坐芳縟散花别是一方壺¶
<pb:KR4h0157_WYG_058-16a>¶
　　己丑二月七日雨中讀漢元帝紀效樂天體¶
昭君顔如花萬里度雞漉古今罪畫手妍醜亂羣目誰¶
知漢天子袪服自列屋有如公主親尚許穹廬辱况乃¶
嬪嬙微未得當獯鬻奈何弄文士太息争度曲生傳琵¶
琶聲死對青塚哭向令老後宫安得載簡牘一時抱微¶
恨千古留賸馥因嗟當時事賢佞手反覆守道蕭傅死¶
效忠京房戮史臣一張紙此外誰復錄有琴何人操有¶
塚何人宿重色不重徳聊以砭世俗(古今賦昭君曲雖/大賢所不免僕更)¶
<pb:KR4h0157_WYG_058-16b>¶
(其說無/乃過乎)¶
　　胡邦衡生日以詩送北苑八銙日注二瓶¶
賀客稱觴滿冠霞(樓/名)懸知酒渇正思茶尚書八餅分閩¶
焙主簿雙瓶揀越芽(見梅聖俞謝/宣城主簿詩)妙手合調金鼎鉉清¶
風穏到玉皇家明年勅使宣臺餽莫忘幽人賦葉嘉¶
　　邦衡再和次韻¶
金章紀出氣凌霞不愧君王坐賜茶(講讀罷例/賜茶一甌)商嶺烹¶
來思舊様(王元之詩云様標龍鳯號題新賜得還因作/近臣烹處豈期商嶺水碾時空想徤溪春香)¶
<pb:KR4h0157_WYG_058-17a>¶
(于九畹芳蘭氣閒似三秋皓月輪愛/惜不嘗惟恐盡除將供養白頭親)洛泉煎處歎新芽¶
(唐劉言史與孟郊洛北野/泉煎茶詩云粉洗越笋芽)詩評未怕人生癭監濟惟防¶
賊破家賸欲蒼生蘇息否剛嚴湏是相王嘉¶
　　邦衡用舊韻慶予生朝賡續為謝¶
蓬山落拓復經春宧淳茫洋懶問津志節漸銷平日壯¶
髩毛空比去年新午橋早並緋衣相一月還同赤壁人¶
(邦衡壬午六月生予丙壬七月生同/居廬陵故特比裴度周瑜二公事實)天造駑駘追驥騄¶
無如才徳異疵醇¶
<pb:KR4h0157_WYG_058-17b>¶
　　賀范志能農圃堂¶
荒淫呉以顛戰勝越云吉是非兩安在阡陌眇蕭瑟公¶
來開别墅草莽手爬櫛隂晴及寒暑每到皆勝日新詩¶
弔興廢收拾滿箱帙有客師元亮甫謝彭澤秫幸分北¶
窓風容此易安膝¶
　　八直召對選徳殿賜茶而退¶
綠槐夾道集昏鴉勑賜傳宣坐賜茶歸到玉堂清不寐¶
月鈎初上紫薇花¶
<pb:KR4h0157_WYG_058-18a>¶
　　過鄔子湖¶
萬頃湖光似鏡平蜿蜒得得導舟行從來仕路風波惡¶
却是江神不世情¶
　　奉祠還姪繹以詩相迎次韻¶
聖朝有道合羞貧清畫那容裏路珍金馬玉堂辭漢殿¶
桃花流水訪秦人敢吟莫莫休休句且佚膠膠擾擾身¶
髙㑹竹林欣有日速篘玉友釣溪鱗¶
　　前嵗冬至與胡邦衡小語端誠殿下道直下舊事¶
<pb:KR4h0157_WYG_058-18b>¶
　　　今年邦衡舉易緯六日七分之説輒用子美五¶
　　　更三㸃為對後數日得劉文潛運使書記去年¶
　　　館中團拜人今作八處感歎成詩¶
青城小語慶新陽共向紅雲拜玉皇六日七分驚嵗月¶
五更三㸃憶班行屬車誰從黄麾杖釣艇還飛白羽觴¶
猶勝去年三館客十人八處更相望¶
　　十二月十九日餞劉文潛運使明日書來云醉夢¶
　　　中作小詩但記後兩句為足成之¶
<pb:KR4h0157_WYG_058-19a>¶
幽人門巷冷於氷使節光華肻再登今夕青燈話三館¶
明年何處說廬陵¶
　　臘旦大雪運使何同叔送羊羔酒拙詩為謝¶
未雪氷厨已撃鮮雪中從事到君前淺斟未辦銷金帳¶
快㵼聊憑藥玉船醉夢免教園踏菜富兒休詫饌羅羶¶
爛頭自合侯闗内何必移封向酒泉¶
　　簡提刑呉大卿(宗旦/)勑四路獄二首¶
瑞節頻移意可知西川西廣又江西蘇黄到處君行部¶
<pb:KR4h0157_WYG_058-19b>¶
物色分留待品題¶
堆勝横看白鷺洲青源穏着釣臺幽魯公翰墨師川句¶
訪古何妨與一遊¶
　　丁酉二月二十日同部中諸公遊下竺御園坐枕¶
　　　流亭觀放閘桃花數萬隨流而下繼至集芳(缺/)¶
　　　　　也是時海棠滿山郁李滿欄殆不類于人¶
　　　間世明日入部而桃花數枝伶俜窓外未時内¶
　　　直則海棠郁李各一株方開遂賦此二絶句云¶
<pb:KR4h0157_WYG_058-20a>¶
萬㸃紅隨雪浪翻恍疑身在武陵源歸來上界多官府¶
人與殘花兩不言¶
清勝堂前花萬重玉堂署裏兩芳叢應憐寓直清無侶¶
聊伴衰翁宿禁中¶
　　季懐設醴且示佳篇再賦一章以酬五詠¶
卯飲髙樓徹莫霞絶勝茆屋已公茶篛包句好逢真實¶
荷葉甌深再嫩芽詩老坐中容我輩朝賢乞處藉吾家¶
(詩來屢引歐公茶詩故用篛包詩老事孟/郊慿周况于朝賢乞茶詩云越甌荷葉空)從來佳茗如¶
<pb:KR4h0157_WYG_058-20b>¶
佳什屢酌親朋味轉佳¶
　　尚長道見和次韻二首¶
詩成蜀錦燦雲霞宫樣宜嘗七寳茶壓倒栁州甘露飲¶
(子厚茶詩猶/同甘露飲)洗空梅叟白膏芽(聖俞茶詩春/芽研白膏)睡魔豈是¶
驚軍將茗戰都縁避作家怪底清風失炎暑朝来吉甫¶
誦柔嘉(連日/雨涼)¶
鍾山處士映髙霞止酒惟親睡起茶逺向溪邊尋活水¶
閒于竹裏試陽芽一甌休問帝前席七椀且同僧在家¶
<pb:KR4h0157_WYG_058-21a>¶
所愧叔孫無五善若為重拜晉君嘉¶
　　頃雲夢至善生院賦詩一聯己丑七月十三日因¶
　　　遊續成一絶¶
門外千竿竹繞墻清風終日注囘廊五年未續夢中句¶
得得來追三伏涼¶
　　七月十五日邦衡用前韻送薫衣香二帖韻為謝¶
天香猶帯曳裾霞銀合行參到闕茶(故事召用兩府將/到闕中使賜銀合)¶
(茶藥/及香)賸馥欲沾吾臭味普薫聊發善萌芽心清此去誇¶
<pb:KR4h0157_WYG_058-21b>¶
僧舎意可由來出内家乞與博山添正氣嶃巖曽辱更¶
生嘉(劉向薫爐銘云加/此正氣嶄巖若山)¶
　　萬安韋邦彦字俊臣擕王民瞻楊廷秀謝昌國絶¶
　　　句相過次韻勉之¶
盧谿筆力透天心楊令文追正始音更讀池塘恵連句¶
識君何待接清襟¶
後學争欹雨後巾前賢久澤霧中文韋郎勉力追三傑¶
它日人還傚五雲¶
<pb:KR4h0157_WYG_058-22a>¶
　　送梁山長老智顯¶
秦人溪畔漢人山萬木參天六月寒寫向湯休詩裏集¶
老夫要作畫圖看¶
　　昨以清醇之酒為邦衡侍郎壽乃䝉恵詩且約深¶
　　　秋清集至時侍郎當捨芙蓉而面三槐某已歸¶
　　　東籬悠然見南山矣次韻為謝¶
觚稜囘首六經春重挈荷囊止要津桑下未忘三宿戀¶
栁邊仍喜一畨新即開東閣招奇士快與西湖作主人¶
<pb:KR4h0157_WYG_058-22b>¶
濁酒誇張真過矣如公詩句乃清醇¶
　　從駕過徳壽宫馬上得程泰之次庚寅玉堂舊韻¶
　　　有銀章金帶之戲走筆為謝¶
推敲也復從鳴鑾鳳沼詩盟故未寒兩制空煩舎人様¶
(僕近日誥命及/答詔皆年兄筆)外郎争比大夫官(僕官朝請郎年/兄新轉大夫)翰林¶
今夜仍連直講殿明朝豈兩般畢竟五金如五味莫因¶
黄白議鹹酸¶
　　程泰之昨有金帶銀章之句十二月二十八日乃¶
<pb:KR4h0157_WYG_058-23a>¶
　　　因押伴北使赤岸御筵服重金侍宴紫宸殿坐¶
　　　間嘗作數語為戲後兩日復得其詩亦再次韻¶
甚日重黄侍御鑾幾時八坐佩金寒(古詩云眼赤何時/雨横腰甚日重杜)¶
(工部云連枝不日/並八坐幾時除)殿庭屬目誇新貴(閣門官/争相問)部曲低頭¶
拜舊官(泰之嘗二春官/今復借太宗伯)五日尹京非細事四時仕宦固¶
多般(泰之今春服緑夏間階緋/今借金紫真傳游藝也)重行隔品詩仍㨗應笑¶
官卑語帶酸¶
　　次韻徐元敏榷貨同年¶
<pb:KR4h0157_WYG_058-23b>¶
當年駕鶴沗驂鑾對躡丹梯上廣寒緑髩旋同依帥府¶
華顛今並列王官文才似我無多子契分於君有四般¶
(唐人與同年詩/云契分四般同)念舊不妨頻枉駕甕頭隨意酌甘酸¶
　　邦衡侍郎留金陵再用津字韻賦詩謝送賜茗復¶
　　　以丙申小春四銙寄贈¶
淳熈又貢第三春驛騎星馳渡劒津七祖師泉難話舊¶
(謂青/原)八功徳水且嘗新雪亭烹處休裝景火閣煎時却¶
可人只恐春從官栁(邦衡侍/婢名)動樂天還欲醉精淳(唐朱/敬則)¶
<pb:KR4h0157_WYG_058-24a>¶
(傳淳精流/糟粕棄)¶
　　聞西省賞酴醿芍藥戲成小詩奉簡泰之侍講舍¶
　　　人年兄併以丁香橄欖百枚助筵却求殘花數¶
　　　枝¶
羣玉圈中作主人紫薇花底㑹嘉賓風光總屬程夫子¶
好念文昌寂寞春¶
滿架氷肌含碧雲翻階翠袖映紅裙玉堂只有金沙在¶
伴直明朝又屬君(翰苑僅有此花/泰之明晩直宿)¶
<pb:KR4h0157_WYG_058-24b>¶
酒頒恫馬莫分甘金賜麟蹄搯敢尖紅白賞殘堪底用¶
雨中折贈未傷廉(日厯所進書/賜金及酒多)¶
從來引玉即抛磚自笑囊空百不堪賴得酒酣湏茗飲¶
聊將青子助囘甘¶
　　次韻閻刑部才元楊梅¶
炎官傘照濤江紅五月獻果明光宫越人一枝古所重¶
蜀無他楊譜則同(蜀中絶/無楊梅)𤣥珠更將赤水浴流火呈祥¶
復王屋下伴長安黒彈丸殺吏驚人寒起粟新詩字字¶
<pb:KR4h0157_WYG_058-25a>¶
含芳鮮大書遺我敦同年請君速訪天竺老食白追繼¶
仇池仙(東坡寄天竺辨才詩云且食白楊梅葢山中實/有此果而蜀人注此詩者偶未知耳閻亦蜀人)¶
　　六曹長貳觀潮予以入直不預晡時大雷雨走筆¶
　　　戲蔡子平¶
雷轟萬鼓勒潮囘無復庭前雪作堆應為尚書慳且澀¶
盲風怪雨一時來¶
　　次韻天官韓尚書七月十八日風雨中觀潮予内¶
　　　直不赴¶
<pb:KR4h0157_WYG_058-25b>¶
禁直惟聞漏鼓催潮聲遥聴訝蚊雷忽傳傑句天邊得¶
如對洪濤海上來大筆直能扶風雨小才何敢助涓涘¶
古今奇觀湏秋半好句重御伯雅杯¶
　　邦衡再送皇字韻詩來次韻¶
賓鴻列陣競隨陽却向丹山隠鳳皇銀管題詩紛滿帙¶
金釵度曲儼分行漢官蚤促三更席梁苑行稱萬夀觴¶
(上頃語侍臣云頃俟朕大舉同㳺大梁又聞/虞相陛辭奏云今年當㑹家都上夀稱觴)顧我飄零¶
無着處非公湔祓尚望誰¶
<pb:KR4h0157_WYG_058-26a>¶
　　又次邦衡族姪長彦司户韻¶
聖世恩榮盛孝章北窓自欲傲羲皇通家喜燕雞豚社¶
治郡愁親鴈鶩行陌上花開人鬭草甕頭酒熟客傳觴¶
及時行樂君休厭召驛相將項背望¶
　　近㑹同年賞芍藥嘗櫻桃楊謹仲教授有詩次韻¶
　　　為謝兼簡周孟覺知縣¶
清晨自掃落花㕔小甕親篘竹葉清簮盍同時過陋巷¶
臚傳相與記彤庭階翻紅藥曽重見(僕十年間兩/直西掖矣)勑使¶
<pb:KR4h0157_WYG_058-26b>¶
朱櫻亦屢經老去飄零無此夢詩來吟咏有餘馨¶
　　同年楊謹仲示薌林諸帖皆以老杜相期惟童敏¶
　　　徳謂不合學東坡殆非知詩者輒用此意成惡¶
　　　語一篇為誕辰夀祝頌之意見於末章¶
過江人物向汪曽一世龍門未易登常恐斯文無砥柱¶
獨推佳句有師承波瀾正使來西蜀廉陛何妨逼少陵¶
天遣百年如衛武㑹賡懿頌慶中興¶
　　過餘于呉師中秀才以小詩恵歙硯次韻謝之¶
<pb:KR4h0157_WYG_058-27a>¶
舊曽起草向明光獨與羅文近赭黄三載瓦池研竈墨¶
因君聊復夢羲皇¶
　　送陸務觀赴七閩提舉常平茶事¶
暮年桑苧毁茶經應為征行不到閩今有雲孫持使節¶
好因貢焙祀茶人¶
鸞棲枳棘已多年父老猶傳主簿賢扶杖喜迎新使者¶
赤帷何惜與髙褰¶
疲駑久倦直明光風味嘗思十八娘擬請一麾依故舊¶
<pb:KR4h0157_WYG_058-27b>¶
得無公道學蘇章¶
　　進讀三朝寳訓終篇賜宴錫賚謝恩詩¶
藝祖提劒開八荒太宗混一垂衣裳真皇破敵神武揚¶
夷夏憶寧法度彰寳訓成書紀宏剛有典有則萬葉昌¶
憶昔壬午神龍翔季秋庚子辰集房肇開講席臨清廂¶
赭袍玉斧光照廊台司夾侍書案黄翰林進讀天容莊¶
微臣簮筆近御牀親聞玉音義甚長君子小人初何嘗¶
非闗時運弱與強秪繫人主所否藏當年紀注此特詳¶
<pb:KR4h0157_WYG_058-28a>¶
(紹興壬午九月庚子初開經筵亦召宰執聴講讀洪遵/初讀三朝寳訓第一卷至太宗問吕䝉正君子少而小)¶
(人多䝉正曰此繫時運盛衰陛下宣諭云不然主好/惡如何耳臣時為侍立官退以聖語載起居注中)往¶
來寒暑今一章牙箆謬執心徬徨終篇正直恩徳洋道¶
山肆筵酌天漿宫花壓帽羅絲簧硯來復古翰墨光(臣/所)¶
(得端硯刻復/古殿三字)馬出帝閑真驌驦閩山正焙&KR0008;寳香君賜¶
如天不可量歸美獨愧詞荒唐㳟惟聖治超百王夙夜¶
基命不敢康文徳既修狄可攘爼豆永掃旄頭芒三聖¶
勲烈同煒煌萬年億載娱慈皇¶
<pb:KR4h0157_WYG_058-28b>¶
　　文忠烈公居洛有丙午同甲㑹詩今執政府凡三¶
　　　位樞宻使王季海參政錢師魏先在焉前嵗夏¶
　　　某沗叅預連墻而居適然齊年時號丙午坊次¶
　　　文公韻簡二公¶
文公八十㑹伊川盛事于今有百年豈意蒼顔華髮叟¶
亦陪黄閣紫樞仙府居未至容連棟班路前瞻愧比肩¶
丁丙連干支合徳君臣慶㑹豈虚傳¶
　　和龍舒兄春日出郊韻¶
<pb:KR4h0157_WYG_058-29a>¶
庭束蒲鞭吏晝閒禽聲人語兩闗闗郊坰戎隊穿花裏¶
阡陌兒童戲雉間禪語屢題投子寺仁風常滿皖公山¶
薦書開道交宸几尺一封泥合錫還¶
　　陶淵明有已酉重九詩一首某以此年此日舟次¶
　　　吉水距永和才一程耳輒用其韻先寄二兄十¶
　　　三弟并呈提舉七兄¶
王覲十五載歸來稀舊交我髩昔已華今兹固宜凋去¶
國甫重午還家倐登髙永和有兄弟咫尺如煙霄緬懐¶
<pb:KR4h0157_WYG_058-29b>¶
江東使地逺心更勞遥知上翠微江山勝金蕉豈無茱¶
茰酒望望思鬱陶相從㑹有日永矣非一朝¶
　　南國築小堂鄰里侯暘獻上梁文戲成小詩記實¶
　　　解嘲¶
半畝園林數尺堂凡花疎竹小池塘平泉緑野林相笑¶
事業功名合自量¶
　　用邦衡韻賛其閒居之樂且致思歸之意¶
一别龍門不計春思公夢渡太華津遥知緑野朱顔好¶
<pb:KR4h0157_WYG_058-30a>¶
應笑紅塵白髪新午茗親烹留上客夜棊酣戰調佳人¶
道腴有味詩彌勝何止氷凝與蜜淳¶
　　敷文閣學士李仁甫挽詞¶
經學淵源史筆髙文章餘力薄風騷紛紛小技誇流俗¶
磨滅身名笑爾曺¶
鳴佩甘泉不乏人誰能博古復通今直如汲黯非㳺俠¶
忠似更生不鑄金¶
千卷長編已刻閩争傳副墨價兼金冠篇不得同迂叟¶
<pb:KR4h0157_WYG_058-30b>¶
遺恨猶應記玉音¶
是是非非口即心掃除人偽只天真身全五福仍通貴¶
造物因公勸善人¶
病後精神更湛然挂冠剛欲及生前去來自在渾無碍¶
撫掌僧徒浪學襌¶
　¶
　¶
　宋詩鈔卷五十八¶
