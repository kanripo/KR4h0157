# -*- mode: mandoku-view; -*-
#+TITLE: 宋詩鈔
#+DATE: 2015-08-25 00:43:14.378335
#+PROPERTY: ID KR4h0157
#+PROPERTY: BASEEDITION WYG    
#+PROPERTY: JUAN 卷五十九
<pb:KR4h0157_WYG_059-1a>¶
欽定四庫全書¶
　宋詩鈔卷五十九¶
　　　　　　　　　内閣中書舎人呉之振編¶
　周必大平園續集鈔¶
　　上已訪楊廷秀賞牡丹於御書扁榜之齋其東園¶
　　　僅一畝為街者九名曰三三徑意象絶新¶
楊監全勝賀監家賜湖豈比賜書華囘環自斸三三徑¶
頃刻常開七七花門外有田聊伏臘望中無處不煙霞¶
<pb:KR4h0157_WYG_059-1b>¶
即慙下客非摩詰無畫無詩只漫誇¶
　　今年閏十月僕營小圃方兩月而張坦夫履示腴¶
　　　莊圖有起予之意遂率芼成鄙句¶
百年種德十年栽映帶雲巖與月臺無問四時留客醉¶
何曽一日不花開人人爭羡富登覽物物豈知工剪裁¶
我比樊須身更老只今學圃亦悠哉¶
　　楊廷秀送牛尾狸侑以長句次韻¶
江南十月方肅霜小槽初滴鵞兒黄頗思指動異味嘗¶
<pb:KR4h0157_WYG_059-2a>¶
門正張羅誰末將披綿強來推不去枯鰕欲進上之户¶
羊羶豕腥猶可厭昉截脂凝在何處草𤣥子雲黄門郎¶
遺我黑面質白章形之硬語努力強寫以奇字伴史倉¶
愧無纖手色傾國壓糟磨刀走臧獲喜于左手持蟹黄¶
美勝八珍熟熊白古來貍首歌侯門名以牛後真屈君¶
從金玉汝洗俗諺好與紈袖陪梁園公詩如貂不頻削¶
我續狗尾句空着¶
　　寄題髙仲一䕫殿撰識山堂長韻¶
<pb:KR4h0157_WYG_059-2b>¶
買山老山間乃識山之容愛山無古今此論誰非同仇¶
仙來唐廬一轉語獨工不識山面目只緣在山中譬之¶
塵漠漠又如水溶溶人魚居其間孰識碍與通我昔少¶
年日自擕七尺笻盤旋山南北憇息林西東朝看山之¶
横暮看山之縱貪多眼為乏陟險足已慵拱揖且不暇¶
賞失良自䝉方悟白司馬草堂對穹窿彼既若獻狀此¶
亦如發矇秀甲天下山至言出心胸今君欲繼之築堂¶
㑹奇峰何嘗遠城市而能目迎逢山形不動體山色含¶
<pb:KR4h0157_WYG_059-3a>¶
真空風雲有蓄洩氣象無終窮雨餘四面翠日麗千仭¶
紅氤氲香爐煙挺拔雙劒峰最愛五老人崚嶒美所鍾¶
可望不可即有意容相從羅列皆兒孫几席次第供山¶
雖誇兩邦兹焉實長雄不為空堂客詎信山有宗寄語¶
遊山者毋徒走憧憧¶
　　送道士張惟深(曽從楊廷秀學詩/)¶
出世須抛世俗文休論何遜與陰鏗但求仙伯三年艾¶
㑹向彌明頂上行¶
<pb:KR4h0157_WYG_059-3b>¶
　　彭孝求(惟孝/)以綠野行送芍藥數種鄙句為謝¶
占斷春光及夏初琉璃剪葉朶珊瑚休論花品同而異¶
(牡丹初號木芍藥葢本同/而未異出王元之文集)且詠詩人樂且訏北第莫辭¶
金鑿落(韓魏公北第賞芍藥/詩滿引莫辭金鑿落)南禪爭看玉盤盂彭宣㣲¶
恙何妨醉自有嬌痴婢子扶¶
　　魚兒牡丹得之湘中花紅而蕋白狀類雙魚纍纍¶
　　　相比枝不能勝壓而下垂若俛首然鼻目良可¶
　　　辨葉與牡丹無異亦以二月開因是得名其榦¶
<pb:KR4h0157_WYG_059-4a>¶
　　　則芍藥也予名花而賦是詩聞江東山谷間此¶
　　　品甚多¶
天教姚魏主芳菲合有宫嬪次列妃玉頸圓瑳宜粉面¶
霞裙深染學翬衣枝頭窈窕魚雙貫風裏蹁躚鳳對花¶
(又似金/鳳花)莫把根苗方芍藥留春不似送將歸¶
　　太守趙山甫(希仁/)示和篇次韻為謝¶
阿嬌金屋聚芳菲當御連環聚妾妃龍女墜天頩素頰¶
鮫人出水織纁衣袖垂户外瞻雙引鷰語宫中第一飛¶
<pb:KR4h0157_WYG_059-4b>¶
不用蟲魚箋爾雅使君合在左符歸(謂魚符也聊/答公歸之句)¶
　　李子權(時中/)屢求所居江月亭浴沂齋詩老病未¶
　　　能作坐上示及和花妃詩甚工即席次韻一首¶
　　　所謂一彩兩賽也¶
姚皇(借黄/字)去後幾菲菲湘水依然從二妃雙涙一時紅¶
作纈連枝千載綠為衣檻前斑竹應同伴波面文鴛欲¶
共飛吟徧世間閒草木何如江月詠沂歸¶
　　楊廷秀祕監萬花川谷中洛花甚多光榮俚語叙¶
<pb:KR4h0157_WYG_059-5a>¶
　　　謝¶
萬花川谷第芳菲也許湘靈媵伏妃翠葉迎風牽荇帯¶
紅綃浴日濕宫衣共船不妒龍陽釣警乗猶疑洛渚飛¶
(洛神賦云騰文魚以警乗/李善注文魚有翅能飛)誰把荒園一魚目換將五十¶
六珠歸¶
　　乙卯楊廷秀訪平園即事¶
乗興不回安道舟銷憂同倚仲宣樓莫嫌四面酸風射¶
猶勝三塲瀋汗流¶
<pb:KR4h0157_WYG_059-5b>¶
　　次韻楊廷秀(并序/)¶
　萬花川谷主人為海棠賦二首妙絶古今斷章有平¶
　生不帶看花福不是愁中即病中之歎代花次韻¶
江國羣芳自有餘詩才酒興不愁無却憐西蜀移根逺¶
醉向東風落筆初¶
傳粉施朱淡復濃不辭沐雨更梳風豈知命似佳人薄¶
不在吾公樂事中¶
　　又三月二十八日春華樓前芍藥盛開特招歐葛¶
<pb:KR4h0157_WYG_059-6a>¶
　　　二兄再為齊年之集次舊韻¶
老去猶思飲吸川靜中還喜日為年艾耆天俾如三夀¶
談辨人驚似八仙洞鏁嵩峰偏入眼丹成岣嶁遠齊肩¶
定知樂事年年共更看新詩句句傳¶
　　次楊子直使君韻¶
雪蠒氷絲結素華天孫初織費繅車花開金谷空千種¶
蕋叠瑤英自一家下比山樊誰薄相上攀瓊木各雄夸¶
集仙翰苑須公等歸繼唐賢植此花¶
<pb:KR4h0157_WYG_059-6b>¶
　　次王伯奮(淹/)通判韻(王乃文正公家吏部尚書震/之曾孫)¶
三槐交蔭盛京華八坐摛文冨五車玉樹合教依故國¶
霜㽔何事到山家幸經泥軾新題品全勝雲軿昔誕夸¶
絶唱強酬書字大固應傳笑眼昏花¶
　　趙正則彦法司户沿檄而歸玉蕋已過追賦車字¶
　　　韻詩奉答¶
春深游客競繁華寶馬香輪帶麴車不為來看招隱樹¶
有誰肯顧野人家飛飛粉蝶須相映皎皎銀蟾色共夸¶
<pb:KR4h0157_WYG_059-7a>¶
今得審言詩勝畫傳神何必趙昌華(唐詩人杜審言為/吉州司戶正則嘗)¶
(刻其詩/于廨舎)¶
　　丁已二月甲子蜀錦堂海棠盛開適有惠以繡書¶
　　　錦堂記者招伯威徳源為齊年㑹次舊韻¶
曽因客夢到西川萬户疏封抵隔年花重錦官思杜老¶
鶴飛沙苑看徐仙衰顔尚許任諍齒淺量深慚賜及肩¶
照眼蜀粧依繡幌共驚十載讖先傳¶
　　曽無疑(三異/)以長韻送金橘時已暮春次韻¶
<pb:KR4h0157_WYG_059-7b>¶
荼䕷殿春枝滿霜盧橘熟夏今乃黄弹丸煌煌照坐光¶
老叟驚詫見未嘗客言采果孟冬月剖竹為符帶蒼雪¶
包之赫&KR1389;滿貯中纒以絲枲外合節或藏綠豆飲醉翁¶
或雜寸槀仍緘封三説未識將誰從但覺色香新摘同¶
分甘安能與衆樂秘方何惜都傳却已誇指下石化金¶
仙指併求君勿謔¶
　　戊午仲春同甲小集舊次韻¶
㑹老三人似潁川生同綘縣免疑年(各年七/十三)尊常有酒¶
<pb:KR4h0157_WYG_059-8a>¶
何妨醉事毎無心即是仙儉欲固應知足足忘形誰問¶
是肩肩香山已冩丹青像(德源近繪/三夀圗)洛誦仍憑副墨傳¶
　　紹興庚午某與安成劉逢辰秋闈同薦逢辰四子¶
　　　伯徳禮淳熈甲午解魁登第今宰臨川仲德仁¶
　　　拔癸卯解叔德㳟負雋聲季德性紹興乙卯復¶
　　　冠鄉舉出示當時小錄手澤在焉為題二小詩¶
　　　於後¶
丁年韋布逐槐忙結綬王畿四紀強已把衣冠挂神虎¶
<pb:KR4h0157_WYG_059-8b>¶
夢囘猶未熟黄粱¶
鹿鳴舊籍晩重看翰墨塲中興久闌同榜諸郎皆舉首¶
老夫安得不衰殘¶
　　新光州守趙師奭字國佐才高一世任京口以讒¶
　　　廢宰太和以憂歸得羣待對沒於逆旅家㑹稽¶
　　　又遭火焚盡毁之今既葬矣其子寄行狀求追¶
　　　挽嗟悼不足情見乎辭¶
藉甚天支萬事通傷哉人爵一生窮飛英北闕讒何極¶
<pb:KR4h0157_WYG_059-9a>¶
游刃西昌秩未終千騎絶憐成畫餅八人那忍助融風¶
只應快閣長流水遺恨滔滔向浙東¶
　　劉仙才仲子俊示其父醉庵詩集索鄙句¶
蹇歩□姗到竹溪病眸眩瞀刮金箆清風滿座無塵事¶
遺墨盈編有舊題久羡山人居水北今知詩社續江西¶
醉吟跌宕誰能寫髣髴琳瑯識介珪¶
　　慶元戊午重九天氣晴和待王七兄提舉監丞早¶
　　　集清都臺午飯讀詩書臺晩集神岡西臺皆古¶
<pb:KR4h0157_WYG_059-9b>¶
　　　迹也戲成小詩¶
年豐和氣借春來雨足黄花趂節開要識重陽真富貴¶
弟兄一日歷三臺(陸士龍與兄書云一日上三臺曹公/藏石墨十萬斤又蔡邕以侍御史轉)¶
(治書侍御史遷尚書/三日之間同歷三臺)¶
　　已未立春留楊伯子(長孺/)知縣小酌夜聞窻竹有¶
　　　聲伯子以為雪或曰風也已而果雪詰旦敲門¶
　　　送詩走筆戲和¶
莫訝衰翁笑口開故人風度繼歐梅墮簁雪陳魚麗遠¶
<pb:KR4h0157_WYG_059-10a>¶
踏迹詩仙鳳沼來酒似茅柴居鬲上句如桂子落天台¶
新年春自相追逐誰謂天公厭兩囘(謂坐中舉/東坡詩句)¶
　　己未二月十七日㑹同甲次舊韻¶
里人初不問山川身健徒教換歲年紅紫丁寧容老圃¶
丹青㸃化屬詩仙情均鴈序兼鸎友夀貫犀顱映寉肩¶
(東坡光道人賀海/口山顴犀顱寉肩)莫算酒行徵罰令一株花下一杯傳¶
　　賀升卿年垂八十以書寄平園新韻二十二篇又¶
　　　錄十年前簡予四詩尚有訪戴之興謹次最後¶
<pb:KR4h0157_WYG_059-10b>¶
　　　一章韻為謝¶
文與年高豈樂天字隨心正亦公權吟詩作賦晴窻裏¶
問栁㝷花野水邊(升卿居永新縣東别/墅去縣百二十里)喜我新巢三徑¶
就勞君舊句一時編雪舟有興休回棹共載期追李郭¶
仙¶
　　仲嘉致政敷學尚書注兄寵和鄙句且寄適軒記¶
　　　詩銘等皆纂白樂天語也敬以來意盡用樂天¶
　　　事次韻¶
<pb:KR4h0157_WYG_059-11a>¶
鄞川人物擬山川公似香山更永年楊栁櫻桃俱是幻¶
蓬萊兜率孰非仙平生名脱虞卿歷歲晩書齋夢得肩¶
近岸連檣多賈客定擕新句海中傳¶
　　徐商老(夢莘/)參議直閣進書登瀛創孺榮堂來索¶
　　　鄙句許示奏藁寄題¶
三孔三劉歲月賖後來儒術數君家五枝舊折燕山桂¶
八月新乗海上槎方履圓冠無愧怍西崑東觀有光華¶
牙籤縱許窺青簡銀海何堪眩黒花¶
<pb:KR4h0157_WYG_059-11b>¶
　　三月三日適値清明㑹客江樓共觀並蒂魏紫偶¶
　　　成二小詩約坐客同賦¶
上巳清明共一時魏花開處亦連枝前身應是唐宫女¶
猶記昭容雙袖垂¶
莫思樂事年年減且喜春花日日開兄弟相看俱八十¶
研朱贏得祝嬰孩(趙通判每云朱書八十字于/襁褓兒領上欲其春如此)¶
　　正月三日胡季亨及伯信仲威叔賢昆仲歐陽宅¶
　　　之李達可同自永和來雨中小集叠岫閣用金¶
<pb:KR4h0157_WYG_059-12a>¶
　　　鼎玉舟勸酒下視林梅戲華舉説命五説戲祝¶
　　　六君䝉次前韻賦佳篇各徵舊事各以一篇為¶
　　　謝¶
未復中原近有淮前朝該輔只時來濟川用礪我無是¶
作醴和羮何有哉正喜春晴知歲暮(初一初/二皆晴)頓招兩蕋¶
坐筵開和詩更作齊兒語老手屠龍合拊孩¶
　　　右答李季亨¶
舟浮江海達於淮不盡詞源滚滚來人自浴沂三益者¶
<pb:KR4h0157_WYG_059-12b>¶
句成泛剡兩佳哉千鍾但使尊中滿札帙從敎案上開¶
却憶兒童聚嬉戲爭騎竹馬弄泥孩¶
　　　右答胡伯信¶
元和頌聖雅平淮韓栁文章付後來聮璧照人今燦者¶
斷金定契古誰哉白醪勸我頻霑醉青眼逢君肻懶開¶
㑹散東風吹面纈凍梨欣喜色如孩¶
　　　右答胡仲成¶
朱顔青綬憶秦淮白鷺洲疑鰲駕來側畔交遊欣忭者¶
<pb:KR4h0157_WYG_059-13a>¶
中間賡和負康哉新春漸覺風光好陳迹時將日記開¶
惟有詩情不如昔傍觀撫掌倒綳孩(李白金陵詩云二/水中分白鷺洲城)¶
(上有亭紹興戊寅分教時毎登覽忘歸自此日有記事/巳四十六年今廬陵江中亦有白鷺洲嘗創小樓㑹客)¶
(其上懷/舊及之)¶
　　　右答胡賢叔¶
安流咫尺異踰淮有興何妨叠櫂來茗椀茆柴殊易耳¶
萍虀豆粥豈難哉談鋒不怕通宵直燕席寧辭逐日開¶
况是上元佳節近華燈萬㸃看蓮孩(謂孫/孩蓮)¶
<pb:KR4h0157_WYG_059-13b>¶
　　　右答歐陽宅之¶
濁涇不必羡清淮社燕賓鴻任去來老子何曽憑日者¶
後生正合競時哉圓規枉把方心鑿塵世常令笑口開¶
八十老翁行未得不如能説小兒孩¶
　　　右答李達可¶
　　周愚卿江西美劉棠仲同賦江珧詩牽強奉答(周/一)¶
　　　(字元/格)¶
東海沙田種蛤䖴南烹苦酒濯瓊瑶饌因暫棄常珍變¶
<pb:KR4h0157_WYG_059-14a>¶
指為將嘗異味搖珠剖蚌胎那畏鷸柱呈馬甲更名珧¶
累人口腹吾何敢慚愧三陰喜且謠(四月江珧自小種/而為大生致行都)¶
(廣間則腊之近方稍即用酒漬乃能寄遠韓文公詩章/舉馬甲柱闘以怪自呈柱即珧也廣韻亦注蜃屬甲可)¶
(飾物至玉珧似/蚌殻中柱美)¶
　　元宵煮浮圓子前軰似未曽賦此坐間成四韻¶
今夕知何夕團圓事事同湯官㝷舊味竈婢詫新功星¶
燦烏雲裏珠浮濁水中歲時編雜詠附此説家風¶
　　再賦¶
<pb:KR4h0157_WYG_059-14b>¶
時節三呉重(京師貴浙燈東坡上/元詩云三呉重時節)勻圓萬里同溲浮雖¶
有法烹煮豈無功杜喜雲杪白徐妨酒復中䇿勛俱是¶
秫適口不仝風¶
　　七月十四日江西美約周愚卿兄弟及許景陽相¶
　　　過共觀鶴雛羽毛褐色因飲食雙酘新酒擘開¶
　　　中新荔於白蓮池上遂成盛賞明日西美有詩¶
　　　走筆奉和¶
起來汗浹似翻漿客帶清風變早涼鶴子曵衣猶淺褐¶
<pb:KR4h0157_WYG_059-15a>¶
鵞兒對酒已深黄白蓮近揖三千女丹荔遐招十八娘¶
但把槐忙付年少不妨老伴燕林塘(杜審言晏公主山/池詩云鹿麛䘖妓)¶
(席鶴子/曵童衣)¶
　　某紹興甲子赴試此地小居今十年三歷秋舉毎¶
　　　遇中秋必與親舊歌舞之今歲大病使令軰散¶
　　　遣蕭然偶伯信伸威擕子姪相過喜成四韻¶
上元甲子此攻堅卜築安居正十年登堞遙觀燈奪盡¶
歸家却賞月流天丹臺旋葺新爐竈綘帳都抛舊管絃¶
<pb:KR4h0157_WYG_059-15b>¶
頼有故人將驥子功名不斷復青氊¶
　　江西美復送四景詩再次韻¶
酉歲應知富酒漿頻年暫輒奏伊涼沼蓮不使紅侵碧¶
池鵠聊容白䕶黄照坐雖無駢火實絮尊幸有絡絲娘¶
西風早晩驅殘暑何日㝷盟到野塘¶
　　三次韻答江西美¶
菲飲簞壺食與漿淡交非復世炎涼佳名誰合戎州綠¶
妙語端由太史黄無怨不須移孔議有情未可老徐娘¶
<pb:KR4h0157_WYG_059-16a>¶
荷香襲坐忘歸興不覺昏鵶影度塘¶
　　四次韻(同前/)¶
只因瑞露酌天漿解后移尊赴晩涼眼看碧幢擎葢綠¶
心慚白鵠立槐黄飲隨人量陳三雅興入詩情談四娘¶
雲墨月離今騐矣共欣甘雨溢陂塘(東坡催考校詩門/外白袍如立鵠莊)¶
(子鵠不日浴而白並音寉漢書注黄鵠下太液池/似誤矣黄寉樓即黄鵠鵠寉聲相近其色亦然)¶
　　五次韻(同前/)¶
客嘉五饋合先漿竹好仍生一味涼天與氷肌勝傅粉¶
<pb:KR4h0157_WYG_059-16b>¶
人馳火齊捷飛黄將雛華表思丁令喚度京江憶北娘¶
絶妙新篇誰可擬一川煙草賀横塘¶
　　四景詩似欠一篇五更枕上足成之錄呈以博一¶
　　　笑勿勞屬和僕亦偃旗閉壘矣(同前/)¶
甘寒何必柘為漿也解逡廵造醴涼更喜寉鳴添子和¶
休因荔進引焦黄花如宋玉窺鄰女詩似劉郎問泰娘¶
只欠西湖雙畫舫便疑風景類錢塘¶
　　劉訥畫廬陵三壽圖求詩¶
<pb:KR4h0157_WYG_059-17a>¶
同辭宦路返鄉閭兩驌驦中間以駑前後顧瞻羞倚玉¶
支干引從偶連珠三人不用邀明月九老何妨續畫圖¶
從漢二疏唐尹後相親相近此應無¶
　　次韻楊廷秀待制瑞香花¶
灞橋忍凍兩相攢漢殿含香别一般粉面固宜垂紫袖¶
錦裳何必著中襌禁庭侍史今同宿宫帽花枝故自欒¶
咀嚼新詩懐舊直刺貪寧不媿河檀¶
　　楊子直以一詩送小兒歸省又一絶及平園花本¶
<pb:KR4h0157_WYG_059-17b>¶
　　　校文苑英華併次韻一笑¶
老去何心悦盛華觀書無奈眼昏花但思載酒楊雲宅¶
細問三州二部家(作象隨/卦云爾)¶
栽花種竹滿平園人道安閒似樂天自笑鉛黄消永日¶
何如蠻素樂華年¶
　　嘉興癸亥元日占寄呈永和乗成二兄¶
歸田初不隔江淮底事心元未徃来賭酒彈棋真夢爾¶
(幼年與見以此/守嵗不覺天明)膠牙藍尾亦悠哉¶
<pb:KR4h0157_WYG_059-18a>¶
修禊歸來却踏青臨流謀野兩關情不如省事遊春女¶
挑菜渚邊看水生¶
　　王藉文學求讀書堂詩¶
倚相端能記典墳子羔未可治人民十年莫作攸之恨¶
萬卷方知甫也神堂下從渠糟粕議城南容我簡編親¶
鐵更三撾韋三絶將聖猶然况後人¶
　　次韻楊廷秀待制二首¶
　某思規層宇欲屈故人落之乃未許枉駕先貽二詩¶
<pb:KR4h0157_WYG_059-18b>¶
　曲盡登臨之意遂成絶唱謹次原韻其前自叙其後¶
　敬簡因致一來一往之意¶
十年不侍殿東頭臨水登山隱者流一服瞳方無異相¶
三層句曲有巍樓幸殊王粲非吾土何事龎公不入州¶
至後臘前天欲雪扁舟乗興&KR0533;來不¶
官府新辭上界仙碧瑤洞口晉桃園黙存常在清都境¶
歸去休無靖節園為問龍樓并鳳閣何如佚及平原原¶
明年大作南溪社㑹訪拾遺花栁村¶
<pb:KR4h0157_WYG_059-19a>¶
　¶
　¶
　¶
　¶
　¶
　¶
　¶
　¶
<pb:KR4h0157_WYG_059-19b>¶
　¶
　¶
　¶
　¶
　¶
　¶
　¶
　宋詩鈔卷五十九¶
