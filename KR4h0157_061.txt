# -*- mode: mandoku-view; -*-
#+TITLE: 宋詩鈔
#+DATE: 2015-08-25 00:43:14.426691
#+PROPERTY: ID KR4h0157
#+PROPERTY: BASEEDITION WYG    
#+PROPERTY: JUAN 卷六十一
<pb:KR4h0157_WYG_061-1a>¶
欽定四庫全書¶
　宋詩鈔卷六十一¶
　　　　　　　　　内閣中書舍人吳之振編¶
　范成大石湖詩鈔¶
　范成大字致能吳郡人也紹興擢進士第授户曹監¶
　和劑局遷正字累遷著作佐郎除吏部郎官奉祠起¶
　知處州入為禮部員外郎兼崇政殿大學士使金國¶
　歸除中書舍人岀知廣西靜江府除敷文閣待制四¶
<pb:KR4h0157_WYG_061-1b>¶
　川制置使召對除權吏部尚書拜㕘知政事奉祠起¶
　知明州除端明殿學士㝷帥金陵進資政殿學士再¶
　領洞霄宫加大學士卒所居石湖在太湖之濵阜陵¶
　宸翰扁之其詩縟而不釀縮而不窘新清嫵媚奄有¶
　鮑謝奔逸俊偉窮追太白當是時石湖與楊誠齋陸¶
　放翁尤遂初皆南渡之大家也誠齋言余於詩豈敢¶
　以千里畏人者而於公獨斂袵焉¶
　　河豚嘆¶
<pb:KR4h0157_WYG_061-2a>¶
鯫生藜莧腸食事一飽足腥腐色所難况乃𠂻酖毒膨¶
亨强名魚殺氣孕慘黷既非養生具宣謝砧几酷吴儂¶
真差事網索不遺育損生決下箸縮手汗童僕朝來里¶
中子饞吻不待熟濃睡喚不譍已落新鬼録百年三寸¶
咽水陸富肴簌一物不登俎未負將軍腹為口忘計身¶
饕死何足哭作俑者誰歟至今走末俗或云先王意除¶
惡如蓻菽逆梟與毒獍嵗嵗參幣玉芟夷入薦羞蓋欲¶
殱種族死生有定數斷命烏可續適丁是時者未易一¶
<pb:KR4h0157_WYG_061-2b>¶
理局黿鼎子公怒羊羹華元衂異味古所珍無事苦畏¶
縮駢頭訌此語戒諭祗取瀆聾盲死不悟明知諒已燭¶
　　續長恨歌七首¶
金盤瀲灧曉粧寒國色天香勝牡丹白鳯詔書來已暮¶
六宫鉛粉半春䦨¶
紫㣲金屋閉春陽石竹山花却自芳莫道故情無覓處¶
領巾猶有隔生香¶
聞道蓬壺重見時瘐來全不耐風吹無端郤作塵間念¶
<pb:KR4h0157_WYG_061-3a>¶
已被仙宫聖得知¶
别後相思夢亦難東虗雲路海漫漫仙凡頓隔銀屏影¶
不似當時取次㸔¶
人似飛花去不歸蘭昌宫殿幾斜暉百年只有雲容姊¶
留得當時舊舞衣¶
驪山六十二髙樓突兀華清最上頭玉羽川長湘浦暗¶
三郎無事更神遊¶
帝鄉雲馭若為留八景三清好在否玉笛不隨雙鶴去¶
<pb:KR4h0157_WYG_061-3b>¶
人間猶得聽梁州¶
　　過平望¶
寸碧闖高浪孤墟明夕陽水栁揺病緑霜蒲蘸新黄孤¶
嶼乍舉網蒼烟忽鳴榔波明荇葉顫風熟蘋花香雞犬¶
各村落蓴鱸近江鄉野寺對客起樓陰濯滄浪古來離¶
别地清詩斷人膓亭前舊時水還照兩鴛鴦¶
　　長安閘¶
斗門貯淨練懸板淙驚雷黄沙古㟁轉白屋飛簷開是¶
<pb:KR4h0157_WYG_061-4a>¶
閒袤丈許舳艫蔽川來千車擁孤隧萬馬盤一杯篙尾¶
亂若雨檣竿束如堆摧摧勢排軋洶洶聲喧豗偪仄復¶
偪仄誰肯少徘徊傳呼津吏至弊蓋淩高埃聶嚅議譏¶
征呌怒不可裁吾觀舟中子一一皆可哀大為聲利驅¶
小者飢寒催古今共來徃所得隨飛灰我乃畸旅人胡¶
為乎來哉¶
　　雨木¶
　壬申五月病卧北忩惟庭柯相對手植緑橘枇杷皆¶
<pb:KR4h0157_WYG_061-4b>¶
　森然出屋枇杷已著子橘獨十年不花各賦一首¶
枇杷昔所嗜不問甘與酸黄泥裹餘核散擲籬落間春¶
風拆勾萌樸&KR0554;如榛菅一株獨成長蒼然齊屋端去年¶
小試花瓏瓏犯氷寒化成黄金彈同登桃李盤大鈞播¶
羣物幹旋不作難樹老人何堪攬鏡覓朱顔頷髭爾許¶
長大笑歌中冠¶
緑橘生西山得自髯翁家云此接活根是嵗當著花俛¶
仰乃十霜垂蠧紛相遮芳意竟寂寞枯枝漫槎牙風土¶
<pb:KR4h0157_WYG_061-5a>¶
諒非宜翁言豈予夸㑹令返故山高深謝汚邪石液滋¶
舊根山英擢新葩黄團挂霜實大如峒崆𤓰當有四老¶
人來駐七香車¶
　　落鴻¶
落鴻聲裏怨闗山涙濕秋衣不肯乾只道一畨新雨過¶
誰知雙袖倚樓寒¶
　　浙江小磯春日¶
客裏無人共一杯故園桃李為誰開春潮不管天涯恨¶
<pb:KR4h0157_WYG_061-5b>¶
更捲西興暮雨來¶
　　二月三日登樓有懐金陵宣城諸友¶
百尺西樓十二欄日遲花影對人閒春風已入片時夢¶
寒食從今數日間折栁故情都望斷落梅新曲與誰關¶
詩成欲訪江南便千里煙波萬疉山¶
　　代聖集贈别¶
一曲悲歌水倒流尊前何計緩千憂事如夢斷無㝷處¶
人似春歸挽不留草色粘天鶗鴂恨雨聲連曉鷓鴣愁¶
<pb:KR4h0157_WYG_061-6a>¶
迢迢緑浦帆飛逺今夜新晴獨倚樓¶
　　寒食郊行書事二首¶
野店垂陽步荒祠苦竹叢鷺窺蘆泊水烏啄紙錢風媪¶
引濃粧女兒扶爛醉翁深村時節好應為去年豐¶
隴麥欣欣緑山桃寂寂紅帆邊漁蕝浪木末酒旗風信¶
步隨芳草迷途問小童賞心添脚力呼渡過溪東¶
　　初夏二首¶
清晨出郭更登臺不見餘春只麽回桑葉露枝蠶向老¶
<pb:KR4h0157_WYG_061-6b>¶
菜花成莢蝶飛來¶
晴絲千尺挽韶光百舌無聲燕子忙永日屋頭槐影暗¶
㣲風扇裏麥成香¶
　　曉行¶
篝燈驛吏喚人行寥落星河向五更馬上誰驚千里夢¶
石頭岡下小車聲¶
　　秦淮¶
不將行李試開闗誰信江湖道路難腸斷秦淮三百曲¶
<pb:KR4h0157_WYG_061-7a>¶
船頭終日見方山¶
　　白鷺亭¶
倦遊客舍不勝閒日日清江見倚欄少待西風吹雨過¶
更從二水看淮山¶
　　脂井三首¶
昭光殿下起樓臺拌得山河付酒盃春色已從金井去¶
月華空上石頭來¶
午睡醒來一夢非匆匆玉樹逐春歸臙脂却作千年計¶
<pb:KR4h0157_WYG_061-7b>¶
不似愁魂四散飛¶
腰支旅拒更神遊桃葉山前水自流三十六書都莫恨¶
煩將歌舞過揚州¶
　　九月三日宿胥口始聞雁¶
故人乆不見乍見雜悲喜新雁如故人一聲驚我起把¶
酒不能觴送目問行李曽云行路難空濛千萬里塞北¶
多闗山江南渺雲水風高吹汝瘦旅伴今餘㡬斜行不¶
少駐滅沒蒼煙裏羈遊吾亦倦客程殊未巳扁舟費年¶
<pb:KR4h0157_WYG_061-8a>¶
華短纜繫沙尾物性各有役冥心聽行止江郊匝地熱¶
塲圃平如砥歸期且勿念共飽豐年氷¶
　　姑惡¶
　姑惡水禽以其聲得名世傳姑虐其婦婦死所化東¶
　坡詩云姑惡姑惡姑不惡妾命薄此句可以泣鬼余¶
　行苕霅始聞其聲晝夜哀厲不絶客有惡之以為此¶
　必子婦之不孝者余為作後姑惡詩¶
姑惡婦所云恐是婦偏辭姑言婦惡定有之婦言姑惡¶
<pb:KR4h0157_WYG_061-8b>¶
未可知姑不惡婦不死與人作婦亦大難已死人言尚¶
如此¶
　　大暑舟行含山道中雨驟至霆奔龍挂可駭¶
隤雲瞹前驅連鼔訌後殿駸駸失髙丘耰耰暗古縣白¶
龍起幽蟄黒霧佐神變盆傾耳雙瞶斗暗目四眩帆重¶
腹逾飽㯭潤鳴更健濺滴走波囘圓漪暈雨㸃伶俜愁¶
孤鴛颭閃亂飢燕麥老枕水卧秧穉與風戰牛蹊岌城¶
沈蟻隧洶瓴建水車競施行嵗事敢休宴吚啞嘯簧鳴¶
<pb:KR4h0157_WYG_061-9a>¶
轣轤連鎖轉駢頭立婦子列舍望宗伴東枯駭西潰寸¶
涸驚尺澱嗟予豈能賢與彼亦何辨扁舟風露熟半世¶
江湖徧不知憂稼穡但解加餐飯遥憐老農苦敢厭遊¶
子倦¶
　　題畫卷二首¶
鑿落秋江水石明高楓老樹兩灘横君看疉巘雲容變¶
又有中宵雨意生¶
歌傾棧路繞山明隔㟁人家犬吠聲無限白雲堆去路¶
<pb:KR4h0157_WYG_061-9b>¶
不知誰識許宣平¶
　　立春日郊行¶
竹擁溪橋麥葢坡土牛行處亦笙歌麴塵欲暗垂垂栁¶
醅面初明淺淺波日滿縣前春市合潮平浦口暮帆多¶
春來不欲無兼句奈此金旛綵勝何¶
　　晚潮¶
東風吹雨晩潮生疉鼔催船鏡裏行底事今年春漲小¶
去年曽與畫橋平¶
<pb:KR4h0157_WYG_061-10a>¶
　　一篙¶
一篙新緑浦東西雪絮漫江雁不飛宿雨纔情風又轉¶
片帆那得及時歸¶
　　碧瓦¶
碧瓦樓前繡幙遮赤欄橋外緑溪斜無風楊柳漫天絮¶
不雨棠梨滿地花¶
　　莫春上塘道中¶
客舍無煙野水寒競船人醉鼔䦨珊石門柳絮清明市¶
<pb:KR4h0157_WYG_061-10b>¶
洞口桃花上已山飛絮著人春共老片雲將夢晩俱還¶
明朝遮入長安道慚愧江湖釣手閒¶
　　餘杭道中¶
落花流水淺深紅盡日帆飛繡浪中桑眼迷離應欠雨¶
麥鬚騷殺已禁風牛羊路杳千山合雞犬村深一徑通¶
五柳能消多許地客程何苦鎮勿勿¶
　　陳侍御園上坐¶
愁眼逢歡春水明詩情得酒春雲生花梢蝴蝶作團去¶
<pb:KR4h0157_WYG_061-11a>¶
竹裏鵓鳩相對鳴邂逅浮生此日好纒絲俗累何時輕¶
擘牋沫墨乏竒句擫笛當筵慚妙紅¶
　　獨遊虎跑泉小奄¶
苔徑彎環入茅齋取次成蔓花縁壁起閒草上階生宿¶
雨松篁色新晴燕雀生筒泉烹御米聊共老僧傾¶
　　樂神曲¶
豚蹄滿盤酒滿杯清風瑟瑟神欲來願神好來復好去¶
男兒拜迎女兒舞老翁翻香笑且言今年田家勝去年¶
<pb:KR4h0157_WYG_061-11b>¶
去年解衣折租價今年有衣著祭社¶
　　繰絲行¶
小麥青青大麥黄原頭日出天色涼姑婦相呼有忙事¶
舍後煑繭門前香繰車嘈嘈似風雨繭厚絲長無斷縷¶
今年那暇織絹著明日西門賣絲去¶
　　田家留客行¶
行人莫笑田家小門户雖低堪洒埽大兒繫驢桑樹邉¶
小兒拂席軟勝氈木臼新春雪花白急炊香飯來㸔客¶
<pb:KR4h0157_WYG_061-12a>¶
好人入門百事宜今年不憂蠶麥遟¶
　　催租行¶
輸租得鈔官更催踉蹌里正敲門來手持文書雜嗔喜¶
我亦來營醉歸爾牀頭慳囊大如拳撲破正有三百錢¶
不堪與君成一醉聊復償君草鞋費¶
　　癸亥日泊舟吴㑹亭¶
去年春盤浙江驛湛湛清波動浮石今年春盤吴㑹亭¶
冥冥細雨濕高城天邊作客風沙裏去年今年成老矣¶
<pb:KR4h0157_WYG_061-12b>¶
客心古井冷無波過眼人情亦如水憶昔三生住翠㣲¶
偶來平地著征衣山中故人應大笑扁舟坐穏何當歸¶
　　題開元天寳遺事四首¶
御前羯鼔透春空笑覺花奴手未工一曲打開紅杏蕋¶
須知天子是天公¶
謝蠻舞袖貴妃絃秦國如花虢國妍不賞纒頭三百萬¶
阿姨何處費金錢¶
朝天車馬詔頻催劚得新湯未敢開忽報豬龍掀宇宙¶
<pb:KR4h0157_WYG_061-13a>¶
阿瞞空讀相書來¶
剥啄延秋屋上烏明朝箭道入東都宫中亦有風流陣¶
不及漁陽突騎粗¶
　　半塘¶
柳暗閶門逗曉開半塘塘下越溪回炊烟擁柂船船過¶
芳草縁堤歩歩來¶
　　楓橋¶
朱門白壁枕彎流積李無言滿屋頭牆上浮圖路傍堠¶
<pb:KR4h0157_WYG_061-13b>¶
送人南北管離愁¶
　　横塘¶
南浦春來緑一川石橋朱塔兩依然年年送客横塘路¶
細雨垂楊繫畫船¶
　　天平寺¶
舊遊彷彿記三年轟飲題詩月滿山山上白雲應解笑¶
又將塵土涴朱顔(三年前至先兄與予同唐少梁登山/絶頂比歸迷路捫蘿而下夜己午矣)¶
(寺僧散遣羣僮秉燭求余三人乆而莫得以為已仙也/是夜宿寺中聨句達曉東坡曰自從有此人白石封蒼)¶
<pb:KR4h0157_WYG_061-14a>¶
(苔何嘗有此樂將去復/徘徊至今徃來于余心)¶
　　賀樂丈先生南郊新居¶
新堂燕雀喜竹籬挂藤蘿崩奔風濤裏得此巢龜荷西¶
山效爽氣南浦供清波㑹心不在逺容膝何須多先生¶
淮海俊踏地嘗兵戈飄飄萬里道芒鞋厭關河風吹落¶
下邑楚語成吴歌豈不有故國荒垣鞠秋莎無庸説當¶
歸到處皆南柯卜遷不我遐一水明青羅門户長獨佳¶
奈客剥啄何㑹令蒼苔石屐齒如蜂窠¶
<pb:KR4h0157_WYG_061-14b>¶
　　田舍¶
呼喚擕鉏至安排斜圃忙兒童眠落葉烏雀噪斜陽烟¶
火村聲逺林菁野氣香樂哉今嵗事天末稻雲黄¶
　　病中夜坐¶
村巷秋春逺禪房夕磬深飢蛟嘗遶鬢暗䑕忽鳴琴薄¶
薄寒相中稜稜更不禁時成洛下詠郤似越人吟¶
　　十一月十二日枕上曉作¶
竹嚮風成陣忩明雪巳花柴扉冷凍犬紙瓦啄飢鴉宿¶
<pb:KR4h0157_WYG_061-15a>¶
酒欺寒力新詩管嵗華日高猶擁被蓐食媿鄰家¶
　　除夜書懷¶
運斗寅杓轉周天日御回夜從冬後短春逐雨中來鬢¶
緑看看雪心丹念念灰有懐憐斷雁無思惜疎梅絮厚¶
眼生纈蔬寒腸轉雷燭花紅瑣碎香霧碧徘徊昨夢書¶
三篋平生酒一盃牀頭新厯日衣上舊塵埃揺落何堪¶
柳紛紜各夢槐隙光能㡬許世事劇悠哉岐路東西變¶
羲娥日夜催頭顱原自覺懐抱故應開踴躍今何喜青¶
<pb:KR4h0157_WYG_061-15b>¶
黄木自灾身謀同斥鷃政爾願蒿萊¶
　　題張氏新亭¶
水楊成幄翠相遮猶有東風管物華葉底青梅無數子¶
梢頭紅杏不多花煩將練火炊香飯更引長泉煑鬭茶¶
約我詩成須疥壁莫嗔歌側似歸鴉¶
　　病中絶句八首¶
空裏情知不著花逢場將病作生涯蒲團軟暖無時節¶
夜聽蚊雷曉聽鴉¶
<pb:KR4h0157_WYG_061-16a>¶
溽暑熏天地湧泉彎跧避濕挂行纒出門斟酌無忙事¶
睡過黄梅細雨來¶
石鼎颼颼夜煑湯亂抛參木鬭温涼化兒幻我知何用¶
秪與人間試藥方¶
病中心鏡兩俱降猶憶江湖白鳥雙一夜雨聲鳴紙瓦¶
聽成飛雪打船忩¶
簾頭排溜宻如簾溪上層陰寒解巖最是看山竒絶處¶
白雲堆絮擁青尖¶
<pb:KR4h0157_WYG_061-16b>¶
夜合稍頭蘸紫茸菉葱頂上折黄封去年團扇題詩處¶
依舊疎簾細雨中¶
盆傾瓴建夜翻渠遶屋蛙聲一倍粗想見西堂渾不睡¶
明朝踏濕看菖蒲¶
晴色先從喜鵲知斜陽一抹照天西竹鷄何物能無頼¶
如許泥深更苦啼¶
　　雲間湖光亭¶
㣲風不動斂濤湍組練晶晶色界寒斜照發揮猶未盡¶
<pb:KR4h0157_WYG_061-17a>¶
月明殘夜更來㸔¶
　　雪齊獨登南樓¶
雪晴風勁晩來氷樓上竒寒病骨驚雀啄空簷銀笋墮¶
鴉翻高樹玉塵傾青帘閃閃千家静黄㡌亭亭一水横¶
坐乆天容卻温麗一彎新月對長庚¶
　　上沙遇雨快涼¶
刮地風來健葛衣一凉便覺暑光低雲頭龍挂如垂筯¶
雨在中峰白塔西¶
<pb:KR4h0157_WYG_061-17b>¶
　　自天平嶺過髙景庵¶
卓筆峰前樹作團天平頂上石成闗緑陰匝地無人過¶
落日秋蟬滿四山¶
　　䁱自銀林至東灞登舟寄宣城親戚¶
曉山障望眼脉脉紫翠横澄江已不見况乃江上城結¶
束治野裝木末浮三星羸馬隴頭嘶小車谷中鳴亭亭¶
東灞樹練練緑浦明篙師笑迎我新漲沒蘋汀徑投一¶
葉去雲水相與平聊將塵土面照此玻璃清懐我二三¶
<pb:KR4h0157_WYG_061-18a>¶
友高堂晨欲興風細桐葉墮露濃荷葢傾凝香繞燕几¶
安知路傍情¶
　　復自姑蘇過宛陵至鄧歩出陸¶
漿家饋食權為藩酒市停驂竹廡門紅樹亭亭棲晚照¶
黄茅杳杳被高原飲溪有迹於莬過掠草如飛朴渥翻¶
車軌如溝平地少飽帆天鏡憶江村¶
　　南塘冬夜唱和¶
燃箕烘暖夜忩幽時有新詩趨唱酬為問灞橋風雪裏¶
<pb:KR4h0157_WYG_061-18b>¶
何如田舍火爐頭寒釭欲暗吟方苦凍筆難驅字更遒¶
絶笑兒癡生活淡略無嵗晚稻粱謀¶
　　花山村舍¶
潦退灘灘露沙虚㟁㟁頺澗聲穿竹去雲影過山來柳¶
菌粘枝住桑花共葉開庵廬少來往門巷濕蒼苔¶
　　清明日狸渡道中¶
灑灑沾巾雨披披側㡌風花然山色裏栁卧水聲中石¶
馬立當道紙鳶鳴半空墦間人散後烏鳥正西東¶
<pb:KR4h0157_WYG_061-19a>¶
　　南塘寒食書事¶
埂外新陂緑岡頭宿燒紅裹魚蒸菜把饋鴨鎖筠籠酒¶
侣晨相命歌場夜不空土風并節物不與故鄉同¶
　　高淳道中¶
路入高淳麥更深草泥沾潤馬駸駸雨歸隴首雲凝黛¶
日漏山腰石滲金老柳不春花自蔓古祠無壁樹空陰¶
一簟定屬前村店衮衮炊烟起竹林¶
　　宿牧馬山勝果寺¶
<pb:KR4h0157_WYG_061-19b>¶
佛燈已暗還吐旅枕纔安卻驚月色㸔成曉色溪聲聽¶
作松聲¶
　　自寜國溪行至宣城舟人云凡百八十灘¶
波驚石險夜喧雷晚泊旗亭笑眼開休問行人縁底瘦¶
適從百八十灘來¶
　　晚歩西園¶
料峭清寒結晚陰飛來院落怨春深吹開紅紫還吹落¶
一種東風兩樣心¶
<pb:KR4h0157_WYG_061-20a>¶
　　早發竹下¶
結束晨粧破小寒跨鞍聊得散疲頑行衝薄薄輕輕霧¶
㸔放重重叠叠山碧穂炊煙當樹直緑紋溪水趂橋灣¶
清禽百囀似吟客正在有情無思間¶
　　後催租行¶
老父田荒秋雨裏舊時高㟁今秋水傭耕猶自抱長飢¶
的知無力輸租米自從鄉官新上來黄紙放盡白紙催¶
賣衣得錢都納卻病骨雖寒聊免縛去年衣盡到家口¶
<pb:KR4h0157_WYG_061-20b>¶
大女臨岐兩分首今年次女已行媒亦復驅將換升㪷¶
室中更有第三女明年不怕催租苦¶
　　次韻子文衝雨迓使者道聞子規¶
夢魂翾蝶翅鼻息吼鼉鼔喚起治曉粧馬嘶童僕語汨¶
泥溷鳬騖慚愧黄鵠舉猥吟陬隅池浪廢桔橰圃啼鵑¶
撩客心鉤引着何許請歌蘇仙詞歸耕一望雨¶
　　次温伯用林公正劉慶充倡和韻¶
前山後山梅子雨屯雲日夜相吞吐長林絶壑望不到¶
<pb:KR4h0157_WYG_061-21a>¶
時有樵歸説逢虎奔溪朝來忽怒漲夾㟁柳梢餘尺許¶
屋頭未放濃嵐散苦憶清光泛瓊宇客行落此亂山中¶
但欲㝷人訴羇旅比鄰邂逅得清士眉宇津津佳笑語¶
杯行起舞出新句我氣已衰聊復鼔明年與君航太湖¶
扁舟踏浪不踏土沈沈玉柱閟仙扃矯矯虹梁浮水府¶
目力無窮天下盡卻笑向來誰縛汝¶
　　次韻温伯謀歸¶
官路驅驅易折肱官曹隨處是愁城隨風片葉鄉心動¶
<pb:KR4h0157_WYG_061-21b>¶
過雨千峰病眼明一臠何須嘗世味寸田乆已廢吾耕¶
羡君早作歸歟計屈指從今㡬合并¶
　　慶充自黄山歸索其道中詩書一絶問之¶
鳴騶如電馬如雷知是婆娑醉尉回常日錦囊猶有句¶
况從三十六峰來¶
　　賞雪騎鯨軒子文夜歸酒渴侍兒薦茗飲蜜漿明¶
　　　日以詫同遊戲為書事邀宗偉同作¶
溪山四時佳今夕更竒絶天公妙莊嚴施此一川雪飛¶
<pb:KR4h0157_WYG_061-22a>¶
花澔如海眩轉寒空濶水西萬株樹玉塔照銀闕碧漢¶
不受凍長灘㵼清咽漁舟晚猶泛樵擔寒未歇懸知畫¶
不到未省詩能説歸來强捜句氷硯冷于鐵不如嚴夫¶
子迎門生暖熱梅香不可耐但覺酒腸渴蜜融花氣動¶
茶泛乳膏發寜辭春笋寒為暖花甆滑瞢騰畫屏暖喚¶
起眼餘纈喚我獨何事作此淡生活想像髙唐賦何如¶
徑排闥¶
　　雪後守之家梅末開呈宗偉¶
<pb:KR4h0157_WYG_061-22b>¶
瓦溝凍殘雪簷溜黏輕氷破寒一竿日春隨人意生端¶
葉再三白南枝尚含情定知司花女未肯嫁娉婷官居¶
若無頼一笑如何清落木露荒山寒溪遶孤城朝莫何¶
所見雲黄叶飢鷹東風不早計愁眼何當明比鄰小横¶
斜蘚地可班荆憑君趣花信把酒撼瓊英¶
　　次韻宗偉閲畨樂¶
十日閒愁畫掩闗起㝷一笑共清歡罷休詩社工夫淡¶
洗淨書生氣味酸盡遣餘錢付桑落莫隨短夢到槐安¶
<pb:KR4h0157_WYG_061-23a>¶
綉靴畫鼔留花住剰舞春風小契丹¶
　　五月聞鶯二首¶
桑陰淨盡麥頭齊江上聞鶯毎嵗遲不及曉風鵯鵊子¶
迎春啼到送春時¶
一聲初上最高枝忙殺嘔啞百舌兒老盡西園千樹緑¶
卻憐槐眼正迷離¶
　　送子文雜言¶
陰谷雲低梅雨多黄山滌源溪湧波南風匝地送歸客¶
<pb:KR4h0157_WYG_061-23b>¶
雙槳下瀬如投梭嚴夫子君舉酒我其為君歌萬山叢¶
叢石鑿鑿官居破屋巢烟蘿杜鵑曉啼猿莫呌客行到¶
此真蹉跎窮愁無復理一飲三嘆息城東黌舍有佳人¶
邂逅使我加餐食同鄉更同調目撃心已傳蟄蟲欲作¶
雷奮地萬籟方寂風行山吹竽喚我醒連鼔相追攀飈¶
車電轂不可輦但覺兩腋生飛翰狂歌不必終曲戲奕¶
不必滿局有時不揖上馬去出門大笑驚僮僕窮鄉眼¶
冷見未曽道上囁嚅相指目云此陿隘何以有二士直¶
<pb:KR4h0157_WYG_061-24a>¶
恐翩翩跨黄鵠廣文組解登王畿諸公貴人爭勸歸常¶
日心期有定論贈行不惜重費詞腰金佩玉衆目好折¶
簡沈碑千載癡一尊有意重山嶽五鼎無心輕網絲嚴¶
夫子應領略别後頻書相發藥我既為萬頃之狎鷗君¶
勿作九臯之鳴鶴¶
　　新舘¶
露稻黏明璫風芽衮高浪荒荒白楊道行行亂蟲響日¶
腳午未吐雲頭晩猶漲欣此半日凉籃輿走清曠病客¶
<pb:KR4h0157_WYG_061-24b>¶
不堪暑兹行天肯相蚊蝱掃無迹秋意滿千嶂相㝷泉¶
石盟略禠簿書障鴒原定相念因風報無恙¶
　　臨溪寺¶
萬山遶竮竛二水奔澒洞亭亭林中寺金碧燦櫩棟解¶
鞍得蒲團卧受瓦爐供少捐一炊頃暫作百年夢無人¶
自驚覺幽禽正清哢倦客如殘僧無力供世用此行端¶
為山紫翠迭迎送潄井出門去驚塵撲飛鞚¶
　　盤龍驛¶
<pb:KR4h0157_WYG_061-25a>¶
聞鷄一唱罷占星三斗沒天高月徘徊野曠山突兀暗¶
蛩泣草露怨亂語還咽凉螢不復舉㸃綴稻花末惟餘¶
絡緯豪悲壯殷林樾小蟲亦何情孤客心斷絶魂驚板¶
橋穿足側石子滑行路如許難誰能不華髮高城漫回¶
首叠嶂屹天闕遥知秋衾夢千里一飄忽¶
　　竹下¶
松杉晨氣清桑柘暑陰薄稻穂黄欲卧槿花紅未落秋¶
鶯尚嬌&KR0008;晚蝶成飄泊犬騃逐車馬鷄驚撲籬落道逢¶
<pb:KR4h0157_WYG_061-25b>¶
行商問平生㡬芒屩頳肩走四方為口不計脚劣能濡¶
簞瓢何敢議囊槖我亦糜斗升三年去丘壑二俱亡羊¶
耳未用苦商略¶
　　寒亭¶
溝塍與澗合隴畝抱山轉向來六月旱此地免焦卷早¶
穂已垂垂晚苖猶剪剪一川豐年意比屋閙鷄犬老農¶
霜鬚鬢矍鑠黄犢健自云足蹈地常賦何能免刈熟倩¶
人輸不識長官面康年無復事但恐社酒淺我亦有二¶
<pb:KR4h0157_WYG_061-26a>¶
頃収拾尚可繭懐哉笠澤路歸鏟犂頭蘚¶
　　清逸江¶
㣲生本漁樵長日渺江海扣舷濯滄浪尚説天宇隘却¶
來車馬路悒悒佳思敗黄塵撲眉鬚驅逐似償債羸驂¶
繫偪灰狂犬吠荒怪鄉心入夢旅一葉舞澎湃晨興過¶
墟市喜有魚蝦賣眼明見清江積雨助横潰褰裳喚扁¶
舟臲卼不勝載不辭野渡險弄水聊一快¶
　　新嶺¶
<pb:KR4h0157_WYG_061-26b>¶
瘦馬兀瞢騰荒雞號蒼莽絲窠罥朝露籬落萬蛛網宿¶
雲拂樹過飛泉擘山響老桑跼潜蚪怪蔓挂騰蟒山行¶
何許深空翠滴羈鞅釀愁積雨寒破悶朝日放曈曈赤¶
幟張昱昱金鉦上浮動草花馥清和野禽唱僕夫有好¶
語沙平路如掌惟憂三溪阻橋斷山水漲¶
　　送通守趙積中朝議請祠歸天台¶
城頭千峰青繞屋城下灘流三百曲誰云偪仄復偪仄¶
尚有高軒肯來辱紅梅花下兩芳春春風惠和如主人¶
<pb:KR4h0157_WYG_061-27a>¶
搶攘塵土簿書裏見此繅籍天球温厚禄故人車結轍¶
掉頭獨泛清溪月不從世外得超然世間誰肯如公決¶
生平我亦一沙鷗葦白蘆黄今正秋送公使我歸思動¶
破烟衝雨憶扁舟明年想見東山起我亦煎茶石橋水¶
道逢蓑笠把漁竿即是馬曹狂掾史¶
　　送詹道子敎授奉祠養親¶
新安學宫天下稀先生孝友真吾師斑衣誤作長裾曳¶
二年思歸今得歸牋詞上訴人叵挽璽書賜可羣公歎¶
<pb:KR4h0157_WYG_061-27b>¶
青山百匝不留人空留諸生遮望眼白雲孤起越南天¶
向來恨身無羽翰下馬入門懷橘拜身今却在白雲邊¶
鶴髮鬖鬖堂上坐兒孫稱觴婦供果世間此樂㡬人同¶
㸔我風前孤涙墮一盃送舟下水西我欲贈言無好詞¶
徑須喚起束廣㣲為伊重補南陔詩¶
　　嚴州¶
城府黄塵撲馬鞍一篙重深水雲寒耳邊眼底無公事¶
睡過嚴州二百灘¶
<pb:KR4h0157_WYG_061-28a>¶
　　釣臺¶
山林城市兩塵埃邂逅人生有往來各問此心安處住¶
釣臺無意壓雲臺¶
　　富陽¶
不到江湖恰五年歙山青遶屋頭邊富春渡口明人眼¶
落日孤舟浪拍天¶
　　餘杭¶
春晚山花各静芳從教紅紫送韶光忍冬清馥薔薇釅¶
<pb:KR4h0157_WYG_061-28b>¶
薫滿千村萬落香¶
　　揷秧¶
種宻移疎緑&KR0008;平行間清淺縠紋生誰知細細青青草¶
中有豐年擊壤聲¶
　　曬繭¶
隔籬處處雪成窩牢閉柴荆斷客過葉貴蠶飢危欲死¶
尚能包裹一絲窠¶
　　次韻甄雲卿晚登浮丘亭¶
<pb:KR4h0157_WYG_061-29a>¶
賔筵舊壓三千客燕榭新高十二城潑墨雲頭連樹暗¶
垂絲雨脚過溪生葛巾羽扇吾身健雪碗氷甌子句清¶
從此相從須痛飲故應此事勝公榮¶
　　古風上知府秘書二首¶
神仙絶世立功行聞清都玉符賜長生薾雲遊紫虚雞¶
犬爾何知偶舐藥鼎餘身輕亦仙去罡風與之俱俯視¶
舊籬落眇莽如積蘇非無鳯與麟終然似蟲魚㣲物豈¶
有命政爾謝泥塗時哉適丁是邂逅真良圖¶
<pb:KR4h0157_WYG_061-29b>¶
大鵬上扶揺南溟聒天沸斥鷃有羽翼意滿蓬蒿裏不¶
如附驥蠅掣電抹荆薊誰云極么麽俛仰且萬里向來¶
庭户間决起不踰咫飄颻託方便意氣乃如此物生未¶
可料旦暮儻逢世君㸔功名場得失一交臂¶
　　拄笏亭晚望¶
林泉隨處有清涼山遶䦨干客自忙漢雨不飛虹尚飲¶
亂蟬高柳滿斜陽¶
　　桑嶺¶
<pb:KR4h0157_WYG_061-30a>¶
回腸山百盤揮手天一握俯驚危棧穿仰詫飛石落挽¶
輿如挽舟絶呌斷雙筰怪蔓纒枯槎瘠草披幽壑此豈¶
車馬路誰云强刋鑿人言逺遊好呼來試着脚¶
　　次景琳録事贈别韻¶
放船鳴㯭便秦吴送别空煩長者車宿霧鎖山常羃羃¶
斷雲將雨忽疎疎高城五嶺花深處短棹三江水落初¶
賴得溪流通尺素蒲根仍有一雙魚¶
　　客中呈幼度¶
<pb:KR4h0157_WYG_061-30b>¶
手板頭䘖意已慵墨池書枕興無窮釀泥深巷五更雨¶
吹酒小樓三面風草色有無春最好客心去住水長東¶
今朝合有家書到昨夜燈花綴玉蟲¶
　　送汪聖錫侍郎帥福唐¶
承明纔入又南州重見旌旗照柁樓道義平生無㨗徑¶
風波隨處有虚舟如公未可違文石稽古何妨欠碧油¶
我亦登門煩著録此行無力為王留¶
　　長至日與同舍遊北山¶
<pb:KR4h0157_WYG_061-31a>¶
嵗晚山同色湖平霧不収寒雲低閣雪佳節静供愁竹¶
栢森嚴立蒲荷索莫休瘦笻知脚力政爾耐清遊¶
　　次韻胡邦衡秘監¶
斯言向來立千古敢疵瑕有命孤蓬轉何心勁箭加人¶
窮名滿世天定客還家回首冥恩怨虚空不着花¶
　　送周子充左史奉祠歸廬陵¶
黄鵠飄然下九闗江船載月客俱還名高豈是孤臣願¶
身退聊開壯士顔傾葢當年真旦暮霑巾明日有河山¶
<pb:KR4h0157_WYG_061-31b>¶
後期淹速都難料相對猶憐髩未斑¶
　　送陸務觀編修監鎮江郡歸㑹稽待闕¶
寳馬天街路烟蓬海浦心非闗愛京口自是憶山陰高¶
興餘飛動孤忠有照臨浮雲付舒卷知子道根深¶
見説雲門好全家住翠㣲京塵成嵗晚江雨送人歸邊¶
瑣風雷動軍書日夜飛功名袖中手世事巧相違¶
　　送李仲鎮宰溧陽¶
相逢已歎十年遲冷淡貧交又語離玉筍換班通籍後¶
<pb:KR4h0157_WYG_061-32a>¶
黄梅吹雨送帆時月岩家世猶為縣(仲鎮方/叔孫也)金瀨溪山¶
好賦詩喚起酸寒孟東野倒流三峽洗餘悲¶
　　次韻子永雪後見贈¶
雪瓴待伴半陰晴竟日簷氷溜雨聲九陌泥乾塵未動¶
南山石露塔猶明稍聞吉語占農事便覺歸心勝宦精¶
想得村田來嵗好瓦盆嘉釀灌愁城¶
　　與正夫朋元遊陳侍御園¶
沙際春風轉物華意行聊復到君家年年我是重來客¶
<pb:KR4h0157_WYG_061-32b>¶
處處梅皆舊識花官減不妨詩事業地寒猶辨醉生涯¶
城中馬上那知此塵滿長裾席㡌斜¶
　　正月十四日雨中與正夫朋元小集夜歸¶
燈市凄凉燈火稀雨巾風㡌笑歸遲月明想在雲堆處¶
客醉都忘馬滑時老去尊前花隔霧春來句裏髩成絲¶
浮生不了悲歡事作劇兒童總未知¶
　　韓無咎檢詳出示所賦陳季陵户部巫山圖詩仰¶
　　　窺高作歎息彌襟余嘗攷宋玉談朝雲事漫稱¶
<pb:KR4h0157_WYG_061-33a>¶
　　　先生時本無據依及襄王夢之命玉為賦但云¶
　　　頩顔怒以自持曽不可以犯干後世弗察一切¶
　　　溷以媟語曹子建賦宓妃亦感此而作此嘲誰¶
　　　當解者輙用此意次韻和呈以資撫掌¶
瑤姫家山高挿天碧叢竒秀古未傳向來題目經楚客¶
名字經度峨岷前是邪非邪莽難識喬林古廟常秋色¶
暮去行雨朝行雲翠帷瑶席知何人峽船一息且千里¶
五兩竿頭見幡尾仰窺仙館至今疑行人問訊居人指¶
<pb:KR4h0157_WYG_061-33b>¶
千年遺恨何當申陽臺愁絶如荒村高唐賦裏人如畫¶
玉色頩顔元不嫁後來飢客眼長寒浪傳樂府吹復彈¶
此事牽連到温洛更憐塵鞿有無間君不見天孫住在¶
銀濤許塵間猶作兒女語公家春風錦瑟傍莫為此圖¶
虛斷腸¶
　　次韻王夷仲正字同遊成氏園¶
秀巖堂上玉東西把酒登臨望眼迷天宇四垂粘地近¶
海山一抹帶潮低絶知客好無成事聊記吾曽有醉題¶
<pb:KR4h0157_WYG_061-34a>¶
倚頼羣仙聫姓字他年誰敢一丸泥(是日諸公/令予題壁)¶
　　送吴智叔檢詳直中秘使閩¶
抗章襆被豈公難已説高風立懦頑客路莫嫌河畔草¶
直廬須愛道家山秋生蓮浦船初泛春滿茶溪騎趣還¶
却訪故人西府舊定煩書札墮田間¶
　　次韻韓無咎右司上已汎湖¶
休沐良辰不待晴徑稱閒客此閒行春衫欺雨任敎冷¶
病眼得山元自明抹黛濃嵐圍坐晚揉藍新渌沒篙清¶
<pb:KR4h0157_WYG_061-34b>¶
棲鴉未到催歸去想被東風笑薄情¶
　　王園官舍睡起¶
公退閉閣卧官居如淨舫屋角斷虹飲日西楊柳黄官¶
來束我帶客去書滿床睡覺有忙事煑茶翻斷香¶
　　七月二日上沙夜泛¶
困倚船忩㸔斗斜起來雨露滿天涯亭亭宿鷺明菰葉¶
閃閃凉螢入稻花月下片雲應夜雨山根炬火忽人家¶
江湖處處無窮景半世紅塵老嵗華¶
<pb:KR4h0157_WYG_061-35a>¶
　　長沙王墓在閶門外(孫伯符/)¶
英雄轉眼逐東流百戰工夫土一杯蕎麥茫茫花似雪¶
牧童吹笛上高丘¶
　　次韻耿時舉王直之夜坐¶
庭葉翻翻閙燈花粟粟穠闗山千里雁風雨滿城鐘隴¶
上新登榖江頭舊熄烽今年吾計得安穩讀三冬¶
　　次韻馬上伊郁寂峰寄示同遊石湖詩卷三首¶
鏡面波光倒碧峰半湖雲錦萬芙蓉去年蕩槳香風裏¶
<pb:KR4h0157_WYG_061-35b>¶
行傍石橋花正濃¶
紅皺黄團熟暑風甘𤓰削玉藕玲瓏身謀已落園丁後¶
滿㡌京塵日正中¶
得得來題小隱詩拂花縈柳畫船移湖邊好景春猶未¶
須到秋清月滿時¶
　　與長文正夫遊北山¶
栁岸松門勝處通馬蹄踏霧入空濛春光有力欺遊子¶
天色無情沒斷鴻雨脚逺連山脚暗杏梢斜倚竹梢紅¶
<pb:KR4h0157_WYG_061-36a>¶
駝裘擁鼻吾衰矣年少猶嫌料峭風¶
　　寓直玉堂拜賜御酒¶
歸鴉陸續墮宫槐簾幙參差晚不開小雨遂將秋色至¶
長風時送市聲來近瞻北斗璿璣次猶夢西山翠碧堆¶
慚愧君恩來甲夜殿頭宣勸紫金杯¶
　　李翬知縣作亭西湖上余用東坡語名之曰飲緑¶
　　　遂為勝槩¶
芷葺蓮巢喚客遊蘆鞭席帽為君留未論吹水堪添酒¶
<pb:KR4h0157_WYG_061-36b>¶
且要移床學枕流乍霽却陰梅釀雨暫暄還冷麥摧秋¶
石湖也似西湖好煩向蒼煙問白鷗¶
　　送汪仲嘉待制奉祠歸四明分韻得論字¶
丹霄碧海眇高騫厭直承明却自論寳馬十年聽漏箭¶
扁舟一雨㸔潮痕侍臣想憶松門逺歸客還憐菊徑存¶
清潤要非山澤相又煩一札下雲根¶
　　初約鄰人至石湖¶
窈窕﨑嶇學種園此生丘壑是前縁隔籬石上浮天水¶
<pb:KR4h0157_WYG_061-37a>¶
當戸山横匝地烟春入葑田蘆綻笋雨傾沙㟁竹垂鞭¶
荒寒未辦招君醉且吸湖光當酒泉¶
　　刈麥行¶
菊花開時我種麥桃李花飛麥叢碧多病經旬不出門¶
東坡已作黄雲色腰鐮刈熟趂晴歸明朝雨來麥帶泥¶
犁田待雨挿晚稻朝出移秧夜食麩¶
　　壬辰九月十六日侵晨真率㑹石湖路中書事¶
白葛烏巾稱老農溪南溪北水車風稻頭的皪粘霜露¶
<pb:KR4h0157_WYG_061-37b>¶
歩入明珠翠網中¶
　　雙燕¶
底處雙飛燕銜泥上藥欄莫敎驚得去畱取隔簾㸔¶
　　春日三首¶
藥欄花暖小猧眠雪白晴雲水碧天煑酒青梅寒食過¶
夕陽庭院鎖鞦韆¶
西忩一雨又斜暉睡起熏籠換夾衣莫放珠簾遮洞户¶
從敎燕子作雙飛¶
<pb:KR4h0157_WYG_061-38a>¶
雙鯉無書直萬金畫橋新緑一篙深青蘋白芷皆愁思¶
不獨江楓動客心¶
　　汴河¶
指顧枯河五十年龍舟早晩定疏川還京却要東南運¶
酸棗棠梨莫蓊然¶
　　雷萬春墓(在南京城南環以小墻/榜曰忠勇雷公之墓)¶
九隕元身不隕名言言千載氣如生欲知忠信行蠻貊¶
過墓人皆下馬行¶
<pb:KR4h0157_WYG_061-38b>¶
　　宜春苑¶
狐塜獾溪滿路隅行人猶作御園呼連昌尚有花臨砌¶
腸斷宜春寸草無¶
　　州橋¶
州橋南北是天街父老年年等駕迴忍涙失聲詢使者¶
㡬時真有六軍來¶
　　宣德樓¶
嶢闕叢霄舊玉京御牀忽地有塵驚他年若作清宫使¶
<pb:KR4h0157_WYG_061-39a>¶
不挽天河洗不清¶
　　市街¶
梳行訛雜馬行殘藥市蕭騷土市寒悵惆軟紅佳麗地¶
黄沙如雨撲征鞍¶
　　漸水¶
黄流日夜向南風道出封丘處處逢紫葢黄旗在湖海¶
故應河伯欲朝宗¶
　　舊滑州¶
<pb:KR4h0157_WYG_061-39b>¶
大伾山麓馬徘徊積水中間舊滑臺漁子不知興廢事¶
清晨吹笛掉船來¶
　　翠樓¶
連袵成帷迓漢官翠樓沽酒滿城歡白頭翁媪相扶拜¶
垂老從今㡬度看¶
　　臨洺鎮¶
竟日霜寒暮解圍融融桑柘染斜暉北人爭勸臨洺酒¶
云有棚頭得兎歸¶
<pb:KR4h0157_WYG_061-40a>¶
　　真定舞¶
紫袖當棚雪髩凋曽隨廣樂奏雲韶老來未忍耆婆舞¶
猶倚黄鍾衮六么¶
　　内丘黎園¶
汗後鵞梨爽似氷花身耐乆老猶榮園翁指似還三歎¶
曽共翁身見太平¶
　　望都¶
荒寺疎鐘解客鞍由山東畔白煙寒望都風土連唐縣¶
<pb:KR4h0157_WYG_061-40b>¶
翁媪排門帶癭㸔¶
　　安肅車¶
從古銅門控朔方南城烟火北城荒臺家抵死爭溏濼¶
滿眼秋蕪襯夕陽¶
　　燕賔舘¶
九日朝天種落驩也將佳節勸盃盤苦寒不似東籬下¶
雪滿西山把菊㸔¶
　　龍津橋¶
<pb:KR4h0157_WYG_061-41a>¶
燕石扶欄玉雪堆栁塘南北抱城迴西山剰放龍津水¶
留待官軍飲馬來¶
　　自石林迴過小玲瓏巖竇益竒昔為富人吴氏所¶
　　　有今一子尚幼檢校於官¶
一丘乃中虛洞穴四無礙郤略巖岫香黝紏石狀怪蒼¶
牛飲前池碧罅灧㣲瀬雕鎪具百巧圖畫窘千態哀湍¶
寫壊磴凍雨濕空翠疎梅照草棘瘦竹枝蹊隧當時閭¶
閻子目力有塵外孤童藐難料竒事疑有待誰歟千金¶
<pb:KR4h0157_WYG_061-41b>¶
損來換把茅蓋不仙亦足豪衆垤皆纍塊我評北山遊¶
絶勝此無對玲瓏詎可小孰能為之大¶
　　乾道己丑守括被召再過釣臺自和十年前小詩¶
　　　刻之柱間後五年自西掖帥桂林癸已元日雪¶
　　　晴復過之再用舊韻三絶¶
浮生渺渺但飛埃問訊星官又獨來天上人間最高處¶
為君題作鬱蕭臺¶
拙疎何計補涓埃慚愧雙旌去又來三過溪門今老矣¶
<pb:KR4h0157_WYG_061-42a>¶
病無脚力更登臺¶
界天山雪淨黄埃江上扁舟夜泛來匝地東風勸椒酒¶
山頭今日是春臺¶
　　豫章南浦亭泊舟二首¶
繡檻臨滄渚牙檣挿暮沙浦雲沉斷雁江雨入昏鴉野¶
曠天河近春寒嵗未華朝來風一席隨處且浮家¶
閏嵗花光晚霜朝草色荒趂墟猶市井収潦再耕桑客¶
路東西懶江流日夜忙長歌情不盡一酌酹滄浪¶
<pb:KR4h0157_WYG_061-42b>¶
　　清江臺在臨郡西岡上張安國題榜¶
南來富夀岡春勝此蟠結岑&KR3196;戴南臺欄檻了風月蕭¶
灘曳長煙貝闕炯殘雪江流當帶横練練浮木末天風¶
來無鄉萬里吹醉纈登臨信竒事忍凍亦癡絶故人春¶
夢覺遺墨秋蛇掣浮雲真可咍揮觶酹空闊¶
　　初入湖南醴陵界¶
崖柳陰陰夾暝途出山歡喜見平蕪一春客夢飽風雨¶
行盡江南聞鷓鴣¶
<pb:KR4h0157_WYG_061-43a>¶
　　醴陵驛¶
緑水橋邊縣門前柳已黄人稀山木夀土瘦水泉香乍¶
脱泥中滑還嗟&KR1380;子長櫧洲何日到鼔枻上滄浪¶
　　初見山花¶
三日晴泥尚沒韡㡬將風雨過年華湘東二月春纔到¶
恰有山櫻一樹花¶
　¶
　¶
<pb:KR4h0157_WYG_061-43b>¶
　¶
　¶
　¶
　¶
　¶
　¶
　¶
　宋詩鈔卷六十一¶
