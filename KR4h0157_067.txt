# -*- mode: mandoku-view; -*-
#+TITLE: 宋詩鈔
#+DATE: 2015-08-25 00:43:14.580202
#+PROPERTY: ID KR4h0157
#+PROPERTY: BASEEDITION WYG    
#+PROPERTY: JUAN 卷六十七
<pb:KR4h0157_WYG_067-1a>¶
欽定四庫全書¶
　宋詩鈔卷六十七¶
　　　　　　　　　内閣中書舍人吳之振編¶
　陸游劒南詩鈔(四/)¶
　　齋中雜興十首以丈夫貴壯健慘戚非朱顔為韻¶
成童入鄉校諸老席函丈堂堂韓有功英概今可想從¶
父有彦逺早以直自養始終臨川學力守非有黨紛紛¶
名它師有泚在其顙二公生氣存千載可畏仰¶
<pb:KR4h0157_WYG_067-1b>¶
士生學六經是為聖人徒處當師顔原出當致唐虞斯¶
文陣堂堂臨敵獨援抱異端滿天下一掃可使無乃知¶
立事功先要定規模彼雖力移山安能奪匹夫¶
公議在天下如人有元氣平居失䕶養一旦可勝諱神¶
丹卒難求百疾起如蝟奄奄息僅屬熟視吁可畏大義¶
在春秋遺跡悲漢魏君看徐孺子底物視富貴¶
昔我自蜀歸耆舊巳凋䘮後來二三公尚慰天下望千¶
里一紙書殷懃問亡恙嗚呼亦已矣遺語寄悲愴我亦¶
<pb:KR4h0157_WYG_067-2a>¶
迫桑榆便恐無輩行夜窓對清燈力憊心尚壯¶
餘齡垂八十雖憊猶强飯正如老病馬風沙時一噴玉¶
關𦕈何許道里何啻萬目中堠厯厯欲進不能寸矯首¶
望秋空徒羡霜鶻健薶骨亦何悲吾非麒麟楦¶
琅琅誦詩書尚記兩髦髧誰料七十年沈滯終坎窞炊¶
突映茅廬日莫煙慘慘忍窮端已熟撫事空自感狂言¶
悔噬臍衆訾驚破膽尚有愛書心還如嗜菖歜¶
去國己酉冬忽見十頒厯衰殘口兩齒困阨家四壁時¶
<pb:KR4h0157_WYG_067-2b>¶
看溪雲生飽聽簷雨滴悠然度寒暑何處著欣戚幽人¶
豈知我月夕聞吹笛何當五百歲相與摩銅狄¶
扁舟東下峽日月去若飛當時筆硯舊乆已星晨稀俊¶
逸如伯渾簡詣如知㡬天高鬼神惡回首萬事非我欲¶
泝黄牛買屋居青衣九原不可作哀哉誰與歸¶
荷鉏草堂東藝花二百株春風一朝來白白兼朱朱南¶
列紅薇屏北界緑芋區偃蹇雙松老森聳萬竹臞餘地¶
不忍茀挿援引瓠壺何當拂東絹畫作山園圖¶
<pb:KR4h0157_WYG_067-3a>¶
閒居寂無客柴門晝常闗孤舟小於葉放浪煙水間樹¶
暗楊梅村露下白蓮灣釣魚樵風涇買酒石帆山向來¶
支許輩恐亦無此閒道逢若耶叟握手開蒼顔¶
　　觀畫山水¶
古北安西志未酬人間隨處送悠悠騎驢白帝城邊雨¶
挂席黄陵廟外秋大網截江魚可膾高樓臨路酒如油¶
老來無復當年快聊對丹青作卧遊¶
　　讀蘇叔黨汝州北山雜詩次其韻¶
<pb:KR4h0157_WYG_067-3b>¶
暑耘日炙背寒耕泥沒脚衆人占膏腴我獨治磽确力¶
盡功未見厥土但如昨豈惟窘糠粞直恐轉溝壑今年¶
雨暘時天如相耕穫屋傾未暇扶且復補籬落¶
祠官粟一囊不贍軀七尺前年䝉寛恩例許乞骸骨聫¶
翩三兒子俱作鸛雀碧賦禄雖尚逺亦足慰衰白幅巾¶
茆簷下稱病謝來客從今門前路永掃車馬跡¶
德孫秀眉宇慨然修初服枯腸貯詩書十飯九不肉成¶
童將覓舉想見袍立鵠先澤儻未衰豈無五秉粟汝能¶
<pb:KR4h0157_WYG_067-4a>¶
記吾言併以告阿福閉門勿雜交一經萬事足¶
　　枕上作¶
蕭蕭白髪卧扁舟死盡中朝舊輩流萬里闗河孤枕夢¶
五更風雨四山秋鄭䖍自笑窮躭酒李廣何妨老不侯¶
猶有少年風味在吳牋著句寫清秋¶
　　示友¶
道向虛中得交從實處工凌空一鶚上赴海百川東氣¶
骨真當勉規模不必同人生易衰老君等勿怱怱¶
<pb:KR4h0157_WYG_067-4b>¶
　　開東關路北至山腳因治路傍隙地雜植花草¶
清溝東畔剪蓁菅雖設柴門盡日闗逺引寒泉成碧沼¶
稍通密竹露青山幽花泣露開仍落好鳥穿林去復還¶
更上横岡吾所愛小兒試覓屋三間¶
父子追隨一笑傾東園東畔路初成夾栽芳草如繩直¶
前出籬門似砥平春近野梅香欲動雨餘溝水細無聲¶
今朝有憙誰能識不用人扶亦自行¶
病眼逢人每嬾開正須此地洗氛埃數枝梅向林梢出¶
<pb:KR4h0157_WYG_067-5a>¶
一脉泉從嶺背來藤杖有時縁石磴風爐隨處置茶杯¶
殘軀自笑如春草又喜天邊斗柄回¶
　　連日治圃至山亭又作五字¶
好竹千竿翠新泉一勺氷殘蕪襯落日老木上寒藤細¶
磴欹難過危欄曲可憑歸時忽已莫㸃㸃數漁燈¶
　　嵗莫書懐¶
世事從來不可常把茆猶幸得深藏牀頭酒瓮寒難熟¶
瓶裏梅花夜更香薄命元知等蟬翼畏途何處不羊腸¶
<pb:KR4h0157_WYG_067-5b>¶
詩成讀罷仍無用聊滿山家骨董囊¶
　　初春感事¶
馬跡車聲是處忙經旬無客到龜堂水初泛溢黏天緑¶
梅欲飄零特地香世事紛紛人自老嵗華冉冉日初長¶
百錢不辦旗亭醉空愛鵝兒似酒黄¶
　　先少師宣和初有贈晁公以道詩云奴愛才如蕭穎¶
　　　士婢知詩似鄭康成晁公大愛賞今逸全篇偶¶
　　　讀晁公文集泣而足之¶
<pb:KR4h0157_WYG_067-6a>¶
仕不逢時勇退耕閉門自號景迂生逺聞佳士輒心許¶
老見異書猶眼明奴愛才如蕭頴士婢知詩似鄭康成¶
早孤遇事偏多感欲續殘章涕已傾¶
　　追感往事¶
諸公可歎善謀身誤國當時豈一秦不望夷吾出江左¶
新亭對泣亦無人¶
　　紹興辛酉予年十七矣距今已六十年追感舊事¶
　　　作絶句¶
<pb:KR4h0157_WYG_067-6b>¶
常憶初年十七時朝朝烏帽出從師(與許子威輩同從/鮑季和先生晨興)¶
(必具帽/帶而出)忽逢寒食停供課正寫礬書作贋碑¶
　　雨晴風日佳絶徙倚門外¶
荼釅無端廢午眠杖藜信歩到門前青裙溪女結蠶卦¶
白髪廟巫催社錢¶
章老三年病方死吳翁一夕呼不醒獨有此身頑似鐵¶
倚門常㸔莫山青¶
　　春遊¶
<pb:KR4h0157_WYG_067-7a>¶
春風隄上草萋萋草軟沙平護馬蹄似葢㣲雲纔障日¶
如絲小雨不成泥千秋觀裏逢新燕九里山前聽午雞¶
追憶舊遊愁滿眼綵船曽繫畫橋西¶
　　春雨¶
狼籍殘花滿地紅擁衾孤夢雨聲中人生十事九堪歎¶
春色三分二已空但有老盆傾獨酒不辭衰鬢對青銅¶
長貧博得身强健乆矣無心咎化工¶
藥爐茶竈淡生涯聽雨猶能惜物華蘸岸頓添三尺水¶
<pb:KR4h0157_WYG_067-7b>¶
沾泥不貸一城花閒摩病眼㸔書卷時傍危欄弄釣車¶
稚子孤行八千里喜聞炊熟可還家(家僮自行在來報/子布寒食前可到)¶
(家唐人以寒食/前一日為炊熟)¶
自笑平生嬾是真閉門高枕動兼旬海棠千片已隨水¶
杜宇一聲無復春緑酒盈樽足忘老朱櫻上市正嘗新¶
今朝雨止通溪路又向沙頭岸幅巾¶
　　三月十六日至柯橋迎子布東還¶
江國常年秋鴈飛吾兒逺客寄書稀道途一見相持泣¶
<pb:KR4h0157_WYG_067-8a>¶
鄰曲聚觀同載歸草草杯盤更起舞匆匆刀尺旋裁衣¶
從今父子茆簷下回首人間萬事非¶
我似傷禽帶箭飛更憐女作鴈行稀異時恐抱終身恨¶
此日寜甘徒歩歸萬里外應勞逺夢三年前已挂朝衣¶
斷編蠧簡相從老絶念功名亦未非¶
　　初夏野興¶
扇墮巾欹午夢回鳴鳩又喚雨絲來數行褚帖臨窗學¶
一卷陶詩傍枕開糠火就林煨苦筍蜜甖沉井漬青梅¶
<pb:KR4h0157_WYG_067-8b>¶
艾人行復巍然出老大難堪節物催¶
　　衡門¶
曲徑衡門短短籬槐楸陰裏倚笻枝老來百事不入眼¶
惟愛青山如舊時¶
　　朝飢示子聿¶
水雲深處小茆茨雷動空腸慣忍飢外物不移方是學¶
俗人猶愛未為詩生逢昭代雖虚過死見先親幸有辭¶
八十到頭終强項欲將衣鉢付吾兒¶
<pb:KR4h0157_WYG_067-9a>¶
　　晨興¶
小雨過郊墟晨興一事無殘榴重結蘂新燕續生雛書¶
細猶能讀行遲漸要扶蔬畦恐蕪沒且復課僮奴¶
　　西村¶
亂山深處小桃源往嵗求漿憶叩門高柳簇橋初轉馬¶
數家臨水自成村茂林風送幽禽語壤壁苔侵醉墨痕¶
一首清詩記今夕細雲新月耿黄昏¶
　　放歌行¶
<pb:KR4h0157_WYG_067-9b>¶
少年不知老境惡意謂長如少年樂朝歌夜舞狂不休¶
逢人欲覓長生藥三二十年底難過屈指朋儕餘㡬箇¶
就令未死身日衰朱顔已去誰能那人間萬事如奕棊¶
我亦曽經少壯時兒曹紛紛不須校嵗月推遷渠自知¶
　　閉戸¶
收身歸死鏡湖傍閉戸悠悠白日長巷僻斷非容駟路¶
腸枯那有蹴蔬羊書生正可蹈東海世事漫思移太行¶
睡起不知天早莫坐㸔螢度篆盤香¶
<pb:KR4h0157_WYG_067-10a>¶
　　長飢¶
病卧窮閻貞聖時本來吾道合長飢朝不及夕未妨樂¶
死何如生行自知早年休學仗下馬末路幸似泥中龜¶
煙波一葉㑹當逝吹笛高人有素期¶
　　山齋書事¶
山榴子結又重開巢燕雛飛却續囘(燕有三生/雛乃去者)雨足人¶
畦千頃稻日長風舞一庭槐浩歌縱酒愁仍在作意觀¶
書睡已來常恨流年不相貸若為更著莫蟬催¶
<pb:KR4h0157_WYG_067-10b>¶
　　晩至新塘¶
青鞵隨意出柴荆聊向南唐曳杖行歸鳥已從煙際沒¶
斷虹猶在栁梢明城頭層墖凌空立浦口孤舟竝岸横¶
向道有詩渾不信為君擁鼻作吳聲¶
　　早秋南堂夜興¶
水注横塘藻荇香候蟲唧唧滿空廊風前落葉紛可掃¶
天際疎星森有芒夜漏漸長愁少睡秋衣未製怯新涼¶
明朝知有欣然處寫得黄庭又㡬行¶
<pb:KR4h0157_WYG_067-11a>¶
　　新涼書懐¶
藥物扶持病少蘇殘年不恨老菰蘆潦収溪椵魚爭售¶
歲樂村場酒易沽無日榿林無墜葉(榿木自夏至秋日/有落葉不可勝掃)¶
有時燕戸有新雛(今年燕屢生雛/七月望猶未止)秋風磔起扁舟興安¶
得州家復鏡湖¶
鄰曲今年又有年垂髫戴白各欣然先輸官庾無逋賦¶
共賽神祠有社錢退傅寄聲情縝宻(連得周丞相/書細字滿幅)晦翁¶
入夢語蟬聫(昨夕夢朱/元晦甚款)燈前細與兒曹説蠧簡猶堪數¶
<pb:KR4h0157_WYG_067-11b>¶
世傳¶
　　燒香¶
寳熏清夜起氤氲寂寂中庭伴月痕小斮海沉非弄水¶
旋開山麝取當門蜜房割處春方半花露収時日未暾¶
安得故人同晤語一燈相對㸔雲屯¶
　　枕上¶
呼兒初夜上門闗怕冷貪眠自笑孱月色横分窗一半¶
秋聲正在樹中間莫年不復樽前樂浮世無如枕上閒¶
<pb:KR4h0157_WYG_067-12a>¶
錬句未安姑棄置明朝追記尚斑斑¶
　　山園書觸目¶
山近雲生易人稀鳥下頻瘦篁穿石竅古蔓絡松身熟¶
摘巖邊果乾收澗底薪經過不相識喚作避秦人¶
　　村舍¶
篠屋風林下(山中人以篠覆/舍厚密過于茅)柴門芡浦旁先鳴雞腷膊¶
徐上日蒼涼服藥貧寜輟觀書老有常仍須教童稚世¶
世力耕桑¶
<pb:KR4h0157_WYG_067-12b>¶
生理嗟彌薄吾居乆未完蝶飛窗紙碎龜坼壁泥乾小¶
雨牛欄溼㣲霜碓舍寒晚禾蟲獨少鄰里共相寛(今年/晚禾)¶
(苦蟲蛇予/鄉獨免)¶
　　對食戲詠¶
一飽欣逢嵗小穰時憑野餉誑枯腸橙黄出臼金虀美¶
菰脆供盤玉片香客送輪囷霜後蟹僧分磊落社前薑¶
秋來幸是身强健聊為佳時舉一觴¶
　　懐昔¶
<pb:KR4h0157_WYG_067-13a>¶
偶住人間日月長細思方覺少年狂衆中論事歸多悔¶
醉後題詩醒已忘鼉作鯨吞吁莫測谷堙山塹浩難量¶
老來境界全非昨卧㸔縈簾一縷香¶
　　賽神¶
嵗熟鄉鄰樂辰良祭賽多荒園抛鬼飯髙机置神鵝(村/人)¶
(謂祭神之牲/曰神猪神鵝)人散叢祠寂巫歸醉臉酡飢鴉更堪笑鳴¶
噪下庭柯¶
　　小立¶
<pb:KR4h0157_WYG_067-13b>¶
紅樹園廬晚碧花籬落秋荒陂船護鴨斷㟁笛呼牛酒¶
賤村村醉山寒寺寺幽聊須岸烏幘小立埭西頭¶
　　秋晚湖上¶
已過西成賽廟期家家下麥不容遲夕陽遍野人歸後¶
秋水生灘鷺集時靈藥不治懐抱惡好詩空益鬢毛衰¶
從來未識蘇司業愁絶西風滿酒旗¶
　　明日又至山園天㣲陰再賦¶
河岸風檣逺村陂牧笛長短籬圍麂眼幽徑繚羊腸照¶
<pb:KR4h0157_WYG_067-14a>¶
水鬚眉見搓橙指爪香衣裘又闗念碪杵滿斜陽¶
　　不寐¶
麗譙聽盡短長更幽夢無端故不成寒雨似從心上滴¶
孤燈偏向枕邊明讀書有味身忘老報國無期涕似傾¶
敢為衰殘便虛死誓先鄰曲事春耕¶
　　弊廬¶
弊廬雖陋甚鄙性頗所宜欹傾十許間草覆實半之碓¶
聲隔柴門績火出枳籬縳木為彘牢附垣作雞塒黄犢¶
<pb:KR4h0157_WYG_067-14b>¶
放林莽蒼鵝戲陂池傭耕食于我客主同㸑炊瓦盎設¶
大杓葅莧羹園葵一飽荷鋤出作勞非所辭上以奉租¶
賦下以及我私有錢即沽酒阡陌恣遊嬉亦有扶持者¶
婢跣奴髻椎欲畫恨無人後世考此詩¶
　　園中作¶
誰采桄榔寄一枝北來萬里為扶衰風光最愛初寒候¶
懐抱殊勝未老時閒引㣲泉成曲澗盡除枯蔓補疎籬¶
花前自笑童心在更伴羣兒竹馬嬉¶
<pb:KR4h0157_WYG_067-15a>¶
　　夜四鼔睡覺起行簷間觀新作南籬¶
星斗䦨干天宇清起披短褐繞廊行葉聲颯颯飛霜重¶
籬影疎疎落月明沙冷斷鴻投别浦風高殘漏下孤城¶
衰遟自笑情猶在一首新詩取次成¶
　　客去追記坐間所言¶
征西幙罷㡬經春歎息兒音尚帶秦毎為後生談舊事¶
始知老子是陳人建隆乾德開王業温洛榮河厭騎塵¶
倘得此生重少壯臨危敢愛不貲身¶
<pb:KR4h0157_WYG_067-15b>¶
　　追憶征西幙中舊事¶
大散闗頭北望秦自期談笑靜邊塵収身死向農桑社¶
何止明明兩世人¶
小獵南山雪未消繡旗斜卷玉驄驕不如意事常千萬¶
空想先鋒宿渭橋¶
憶昨王師戍隴回遺民日夜望行臺不論夾道壺漿滿¶
洛筍河魴次第來(在南鄭時闗中將/吏有獻此二物者)¶
闗輔遺民意可傷蠟封三寸絹書黄亦知作法如秦酷¶
<pb:KR4h0157_WYG_067-16a>¶
列聖恩深不忍忘(闗中將校宻報事宜/皆以蠟書至宣司)¶
　　冬夜¶
颼颼黄葉欲辭枝况著霜風抵死吹投老難逢身健日¶
讀書偏愛夜長時孤村月白聞衣杵破竈煙青煑芋糜¶
不是用心希陋巷為儒自合耐寒飢¶
　　冬日¶
室中恰愛一蒲團也抵三千世界寛上策莫如扄戸坐¶
苦閒猶復取書㸔蔬青飯輭枝梧老窗白爐新凖備寒¶
<pb:KR4h0157_WYG_067-16b>¶
堪笑此翁幽獨慣却嫌兒女話團欒¶
　　寒夕¶
夜叩銅壺徹旦吟了無人㑹此時心燈殘熖作孤螢小¶
火冷灰如積雪深風急江天無過雁月明庭户有疎碪¶
此身畢竟歸何許但憶藏舟黄葦林¶
　　辛酉冬至¶
今日日南至吾門方寂然家貧輕過節身老怯増年(鄉/俗)¶
(謂喫冬至飯/即添一嵗)畢祭皆扶拜分盤獨早眠惟應探春夢已¶
<pb:KR4h0157_WYG_067-17a>¶
繞鏡湖邊¶
　　客至¶
何處軒車客能來桑麥村一奴先入市此老自譍門野¶
果嘗皆澀村醅壓尚渾殘年亦何恨治世作黎元¶
　　冬夜讀史有感¶
短檠膏涸夜將殘感事懐人興未䦨酌酒淺深須自度¶
圍棋成敗有旁觀斷粞作飯終年飽大布裁袍稱意寛¶
世上閒愁千萬斛不敎一㸃上眉端¶
<pb:KR4h0157_WYG_067-17b>¶
　　小飲梅花下作¶
脱巾莫歎髪成絲六十年間萬首詩(予自年十七八學/作詩今六十年得)¶
(萬/篇)排日醉過梅落後通宵吟到雪殘時偶容後死寜非¶
幸自乞歸耕已恨遲青史滿前閒即讀㡬人為我作蓍¶
龜¶
　　箕卜¶
孟春百草靈古俗迎紫姑厨中取竹箕冒似婦帬襦䜿¶
子夾扶持挿筆祝其書俄若有物憑對畣不須㬰豈必¶
<pb:KR4h0157_WYG_067-18a>¶
考中否一笑聊相娛詩章亦間作酒食隨所須興䦨忽¶
辭去誰能執其祛持箕畀竈婢棄筆卧牆隅几席亦已¶
徹狼籍果與蔬紛紛竟何益人鬼均一愚¶
　　梅花絶句¶
㡬年不到合江園説著當時已斷魂只有梅花知此恨¶
相逢月底却無言¶
當年走馬錦城西曽為梅花醉似泥二十里中香不斷¶
青羊宫到浣花溪¶
<pb:KR4h0157_WYG_067-18b>¶
聞道梅花坼曉風雪堆遍滿四山中何方可化身千億¶
一樹梅前(一作/花)一放翁¶
小亭終日倚䦨干樹樹梅花㸔到殘只怪此翁常謝客¶
元來不是怕春寒¶
亂篸桐㡌花如雪斜挂驢鞍酒滿壺若得丹青如顧陸¶
憑渠畫我夜歸圖¶
紅梅過後到緗梅一種春風不並開造物無心還有意¶
引敎日日放翁來¶
<pb:KR4h0157_WYG_067-19a>¶
　　送子龍赴吉州掾¶
我老汝逺行知汝非得已駕言當送汝揮涕不能止人¶
誰樂離别坐貧至于此汝行犯胥濤次第過彭蠡波横¶
吞舟魚林嘯獨脚鬼野飯何店炊孤櫂何岸檥判司比¶
唐時猶幸免笞箠庭參亦何辱負職乃可耻汝為吉州¶
吏但飲吉州水一錢亦分明誰能肆讒毁聚俸嫁阿惜¶
擇士敎元禮我食可自營勿用念甘㫖衣穿聽露肘履¶
破從見指出門雖被嘲歸舍却睡美益公名位重凛若¶
<pb:KR4h0157_WYG_067-19b>¶
喬嶽峙汝以通家故或許望燕几得見已足榮切勿有¶
所啟又若楊誠齋清介世莫比一聞俗人言三日歸洗¶
耳汝但問起居餘事勿挂齒希周有世好敬叔乃鄉里¶
豈惟能文辭實亦堅操履相從勉講學事業在積累仁¶
義本何常蹈之則君子汝去三年歸我儻未即死江中¶
有鯉魚頻寄書一紙¶
　　六日雲重有雪意獨酌¶
遍遊藪澤一漁舠盡厯風霜只緼袍天為念貧偏與健¶
<pb:KR4h0157_WYG_067-20a>¶
人因見嬾誤稱髙地連海澨濤聲近雲冐山椒雪意豪¶
偶得名鐏當痛飲涼州那得直蒲萄¶
　　舟中作¶
娥江西路石帆東身寄鷗波浩蕩中疊疊沙痕留浦㟁¶
疎疎日影透漁篷詩人無復同盟在酒債何時一洗空¶
已廹耄年宜易感人生五十即稱翁¶
晤語無人與遣愁出門聊復弄輕舟山穿煙雨參差出¶
水赴陂塘散漫流隔葉雄雌鳴谷鳥傍林子母過吳牛¶
<pb:KR4h0157_WYG_067-20b>¶
數家清絶如圖畫炊黍何妨得小留¶
　　湖村春興¶
桑柘相望雨露新桃源自隱不縁秦稻陂正滿初投種¶
蠶子方生未忌人酒借鵝兒成淺色魚憑雲母作脩鱗¶
賽神歸晚比鄰醉一笑猶闗老子身¶
　　村居書事¶
藥物枝梧病漸蘇門前野老笑相呼春深水暖多魚婢¶
雨足年豐少麥奴小飲盃盤隨事具閒行巷陌倩人扶¶
<pb:KR4h0157_WYG_067-21a>¶
題詩非復𦍑村句誰與丹青作畫圖(李伯時有𦍑/月圖傳於世)¶
　　題廬陵蕭毓秀才詩卷後¶
詩句雄豪易取名爾來閒淡獨蕭卿蘇州死後風流絶¶
㡬許工夫學得成¶
法不孤生自古同癡人乃欲鏤虚空君詩妙處吾能識¶
正在山程水驛中¶
　　示客¶
一㸃昏燈兩部蛙客來相對半甌茶典衣未贖身饒蝨¶
<pb:KR4h0157_WYG_067-21b>¶
治米無工飯有沙每為采菱浮野艇時因賣藥宿山家¶
青鞋到處堪椉興不獨雲門與若耶¶
　　喜晴¶
葛衣初著喜新晴寂寂虚堂一榻横乍坼孤花藏葉罅¶
晚歸雙燕拂簾旌舞空不斷游絲直掠地還飛落絮輕¶
&KR1233;欲倚䦨㝷好句清笳已復動高城¶
　　閒詠園中草木¶
剪刀葉畔戲魚回帔子花頭舞蝶來領畧年光屬閒客¶
<pb:KR4h0157_WYG_067-22a>¶
一樽自勸不須推¶
一樹山櫻鳥啄殘懸鈎半舍亦甘酸兒童采得爭來餉¶
應念衰翁舌未乾¶
緑侵小徑蟇衣草青絡疎籬鬼帶藤未暇開編㝷本草¶
且將名品問山僧¶
　　過鄰家¶
老病在臂踝終日不喜動溪雲忽過前袖手以目送今¶
晨光景佳霽色入鳥哢舊言出柴荆暫作湖山夢東村¶
<pb:KR4h0157_WYG_067-22b>¶
望鶴巢西阜過貛峒父老意欣然為我撥春瓮豈惟澆¶
舌燥亦用輭脚痛形骸去繩檢談笑得少縱吴蠶初上¶
簇陂稻亦已種端午數日間更約同解糭¶
　　九月初作¶
九月都門凛欲霜羸軀恩免立鵷行細書付吏謄初稾¶
和藥呼兒對古方陋巷閉門當謝客髙齋掃地獨焚香¶
此生自計終何取似有山林一日長(實録有初/稾二臺)¶
　　無客¶
<pb:KR4h0157_WYG_067-23a>¶
今日了無客翛然塵柄閒硯涵鴝鵒眼香斮鷓鴣斑木¶
落風初勁雲低雨尚慳西湖未暇到卧看曲屏山¶
　　懐故山¶
老怯京塵化素衣無端抛擲釣魚磯碧雲又見日將¶
暮芳草不知人念歸萬事莫論羈枕夢一身方墮亂¶
書圍岷山學士無消息空想燈前語入微(張季長秘/閣乆不得)¶
(書/)¶
　　晚歸¶
<pb:KR4h0157_WYG_067-23b>¶
無事經秋别鏡湖詩囊隨處累奚奴樓頭寒日低將盡¶
陌上殘泥踏欲無軒冕豈容闗喜愠簞瓢亦未費枝梧¶
畫橋緑浦歸來晚一醆昏燈得自娛¶
　　題史院壁¶
白髪無餘鬒蒼顔失故丹旅遊多敗意大屋毎饒寒出¶
畏霜侵褐歸椉日暖鞍若非時得句何以慰衰殘¶
苔瓮平分路銅環半掩扉殘蕪寒不死敗葉落還飛責¶
重何由塞愁生但念歸非無茅一把世事苦相違¶
<pb:KR4h0157_WYG_067-24a>¶
　　寄題儒榮堂(朝散大夫徐夢莘著北盟録上之除/直祕閣訓辭有儒榮之語因以名堂)¶
　　　(來求/賦詩)¶
軍容基旤廟謀疎尚記文登遣使初只道大功隨指顧¶
至今遺患費誅鋤還朝不遣參麟筆寓直空聞上石渠¶
&KR1233;辦殺青君記取磨崖碑待魯公書¶
　　雜興十首以貧堅志士節病長高人情為韻¶
仕宦徧四方每出歸愈貧寒暑更質衣笑倒鄰里人今¶
年作史官坐糜太倉陳無如思歸何日夜望絶麟區區¶
<pb:KR4h0157_WYG_067-24b>¶
牛馬走齪齪蟣蝨臣恩深老不報肝膽空輪囷¶
孟子闢楊墨吾道方粲然韓愈排佛老不失聖所傳伐¶
木當伐根攻敵當攻堅坐視日月食孰探天地全一木¶
信難恃要憂大厦顛安得孟韓輩出為吾黨先¶
聖人固多能藝乃不以試嗟予少貧賤日月成坐棄矧¶
今耄已及甘食而美睡道衰朋友散斯文凛將墜閉户¶
輒竟日孰與講仁智厭厭生意盡何暇議李志¶
少年喜結交患難謂可倚寜知事大謬親友化虎兕出¶
<pb:KR4h0157_WYG_067-25a>¶
仕五十年危不以讒死始畏囊中錐寜取道旁李老來¶
多新知英彦終可喜豈以二三君遂疑天下士¶
㫺我遊廬山夜雨東林雪灰深火正熟膏減燈半滅童¶
驚林虎過僧惜澗松折至今每追思可解肺肝熱那知¶
蓬山夢忽繼此清絶殊勝蘇子卿餐氊持漢節¶
觀人如觀玉拙眼喜譏評得失顧在人玉固非所病慶¶
厯嘉佑間人才於斯盛王回僅一招石介棄不聘乃知¶
天下士成敗各有命願君姑安之天定豈不勝¶
<pb:KR4h0157_WYG_067-25b>¶
兩山如峨眉一水若車輞吾昔廬其間百里臨莽蒼少¶
年手藝木條榦日夜長咿啞駕獨轅迢遞揺兩槳平生¶
㑹心地今乃寄夢想何時喚鄰翁煙水行布網¶
貨財不可居禄位不可饕我爾本一家何至臯蘭鏖小¶
夫謀人國紛紛日煎熬或謂性本惡或謂經無褒誤人¶
方自此孰如飲醇醪清言亦自佳遺事非徒高¶
魯山粹而博韶美曠且真石渠東觀中乆矣無若人飛¶
仙驂鳯鸞豈乆混世塵空餘文章在常與日月新我雖¶
<pb:KR4h0157_WYG_067-26a>¶
不足數疇昔沗交親尚想秋燈下對影欹幅巾(陳山魯/山劉儀)¶
(鳯韶/美)¶
君子尚大節又甚惡不情魯連故可人用意終近名千¶
載高夷齊采薇忘其生周公述易象所以貴幽貞去聖¶
雖已逺江左見淵明我讀飲酒詩朱絃有遺聲¶
　　謝韓實之直閣送燈¶
玉作華星綴絳繩樓臺交映草天澄東都父老今誰在¶
腸斷當時諌浙燈¶
<pb:KR4h0157_WYG_067-26b>¶
舊友年來不作疎華燈乃肯寄蝸廬寜知此老蕭條甚¶
二尺檠前正讀書¶
　　歎老¶
鏡裏蕭蕭白髪新默思舊事似前身齒殘對客豁可耻¶
臂弱學書肥失真漸覺文辭乖律吕豈惟議論少精神¶
平生師友凋零盡鼻堊揮斤未有人¶
　　冬曉¶
恩免宵興趂曉斑養慵終覺媿吾顔浮名半世虚催老¶
<pb:KR4h0157_WYG_067-27a>¶
高卧何時復得閒兩㟁夕陽漁浦市數峰寒靄沃洲山¶
扁舟來往無窮樂此事天公豈所慳¶
　　有懐梁益舊遊¶
土堠纍纍隻復雙悠悠殘夢對寒釭亂山落日葭萌驛¶
古渡悲風桔栢江虎印雪泥餘過跡樹經野火有空腔¶
四方行役男兒事常笑韓公賦下瀧¶
　　孤坐無聊毎思江湖之適¶
世上元無第一籌此身只合卧滄洲艣揺漁浦蒼茫月¶
<pb:KR4h0157_WYG_067-27b>¶
帆帶松江浩蕩秋有酒人家皆可醉無僧山寺亦閒遊¶
老來閲盡榮枯事萬變惟應一笑詶¶
　　子聿欲暫歸山陰見乃翁作惡遂不行贈以此詩¶
鐘鳴豈復夜行時文字相娛賴此兒欲去復留知汝孝¶
未言先泣歎吾衰兩篇易象能忘老百畝山畬可免飢¶
但報家僮多釀酒一欄紅藥是歸期(明年春晩史院/奏書必得歸矣)¶
　　暇日弄筆戲書¶
草書學張顛行書學楊風平生江湖心聊寄筆硯中龍¶
<pb:KR4h0157_WYG_067-28a>¶
蛇入我腕疋素忽已窮餘勢尚隱轔此興嗟誰同¶
　　謝王子林判院惠詩編(王從楊廷/秀甚乆)¶
文章有定價議論有至公我不如誠齋此評天下同王¶
子江西秀詩有誠齋風今年入修門軒軒若飛鴻人言¶
誠齋詩浩然與俱東字字若長城梯衝何由攻我望已¶
畏之謹避不欲逢一日來叩門錦囊出㡬空我欲與馳¶
逐未交力已窮太息謂王子諸人無此功騎驢上灞橋¶
買酒醉新豐知子定有人豈必老鈍翁¶
<pb:KR4h0157_WYG_067-28b>¶
　　對酒作¶
羡門安期何在哉河流上拆崑崙開白雲不與隱居老¶
孤鶴自下遼天來春江風物正開美緑浦潮平柂初起¶
草吹長笛發巴陵曉挂高帆渡湘水世間萬變更故新¶
㑹當太息摩銅人脱裘取酒籍芳草與兄共醉壺中春¶
　　西湖春遊¶
靈隱前天竺後鬼削神剜作巖岫冷泉亭中一樽酒一¶
日可敵千年夀清明後上已前千紅百紫爭妖妍鼕鼕¶
<pb:KR4h0157_WYG_067-29a>¶
鼔聲鞠場邊鞦韆一蹴如登仙人生得意須年少白髪¶
龍鍾空自笑君不見灞亭耐事故將軍酔尉怒訶如不¶
聞¶
　　局中春興¶
天知病眼困風沙借與蓬山閲物華㣲㬉已迎新到燕¶
輕陰猶護欲殘花幽窗寂寂書圍座倦枕時時夢過家¶
立馬庭前還小駐不妨閒試半甌茶¶
　　春日絶句¶
<pb:KR4h0157_WYG_067-29b>¶
吏來屢敗哦詩興雨作常妨載酒行忽見家家挿楊栁¶
始知今日是清明¶
故園蛺蝶最多種百草長時花亂開窮巷春風元不到¶
一雙誰遣過牆來¶
桃李吹成九陌塵客中又過一年春餘寒漠漠城南路¶
只見鞦韆不見人¶
便恐東皇促駕回小軒無事且銜盃不知何處桃花落¶
一片飛從屋角來¶
<pb:KR4h0157_WYG_067-30a>¶
楊家園裏醉殘春醉倩傍人拾墮巾紅紫飄零不須歎¶
東君渠自是行人¶
　　東軒花時將過感懐¶
小軒風月得婆娑盡付流年與嘯歌細數一春今過半¶
正令百嵗亦無多還家常恐難全璧閲世深疑已爛柯¶
只欲閉門搘倦枕晚風無奈落花何¶
社雨晴時燕子飛園林何許覓芳菲江山良是人誰在¶
天地無私春又歸殘史有期成汗簡修門即日挂朝衣¶
<pb:KR4h0157_WYG_067-30b>¶
人生念念皆堪悔敢效淵明歎昨非¶
　　與兒輩泛舟遊西湖一日間晴陰屢易¶
逢著園林即款扉酌泉鬻筍欲忘歸楊花正與人爭路¶
鳩語還催雨㸃衣古寺題名那復在後生識面自應稀¶
傷心六十餘年事雙墖依然在翠㣲¶
　　得子聿到家山後書¶
日日春陰愁出户汝今恰遇十分晴桑林紫椹纍纍熟¶
稻壠青秧漫漫平夢好定知行路健書來深慰倚門情¶
<pb:KR4h0157_WYG_067-31a>¶
河橋道上山如畫早晚歸舟聽艣聲¶
　　春晚¶
新緑成陰小雨時幅巾蕭散與閒宜燕歸赴訴經年别¶
鶯晚分疏出谷遲曉枕呼兒投宿酒草窗畱客算殘碁¶
翛然此意風塵表正恐羲皇未必知¶
　　上章納禄恩畀外祠遂以五月初東歸¶
身似霜松老不枯乞骸猶得侍清都百錢濁酒渾家醉¶
六月飛蟁徹曉無美睡不愁閒客攪出遊自有小兒扶¶
<pb:KR4h0157_WYG_067-31b>¶
買山尚恐巢由笑敢問天王覓鏡湖¶
羣玉峰頭孤夢斷五雲溪上野舟回傍人鷗鳥自然熟¶
到處藕花無數開麥飯不饜常面槁柴門閒掩自心灰¶
雨來正作盆山地不怕冥冥半月梅¶
此身惟有一躬耕乞得餘年樂太平東觀並遊收昨夢¶
西湖重到付來生一堤草露明晨照半浦荷風颭晚晴¶
厯厯歸途皆勝事江亭先聽櫂歌聲¶
　　初歸雜咏¶
<pb:KR4h0157_WYG_067-32a>¶
雪滿漁蓑雨墊巾超然無處不清真胷中那可有一事¶
天下故應無兩人騎馬每行秋棧路喚船還渡草江津¶
酒樓僧壁留詩徧八十年來自在身¶
小園五畝翦蓬蒿便覺人間迹可逃盡疏珍禽添爾雅¶
更書香草續離騷藥苗可斸擕長鑱黍酒新成壓小槽¶
老入鵷行方徹悟一官何處不徒勞¶
乞得身歸且浩歌蕭然生世寄漁蓑茶甘半日如新啜¶
墨妙移時不再磨山寺蹋雲頻獨徃鄰家穿竹自相過¶
<pb:KR4h0157_WYG_067-32b>¶
棊枰勝負能多少堪笑傍人説爛柯¶
　　遊山¶
古寺不來乆入門空歎嗟僧亡猶見墖樹老已無花世¶
事雖難料吾生固有涯慇懃一梳月十里伴還家¶
　　美睡¶
老來胷次掃崢嶸投枕神安氣亦平漫道布衾如鐵冷¶
未妨鼻息自雷鳴天高斗柄䦨干繞露下雞塒腷膊聲¶
俗念絶知無起處夢為孤鶴過青城¶
<pb:KR4h0157_WYG_067-33a>¶
　¶
　¶
　¶
　¶
　¶
　¶
　¶
　¶
<pb:KR4h0157_WYG_067-33b>¶
　¶
　¶
　¶
　¶
　¶
　¶
　¶
　宋詩鈔卷六十七¶
