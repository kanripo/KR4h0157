# -*- mode: mandoku-view; -*-
#+TITLE: 宋詩鈔
#+DATE: 2015-08-25 00:43:15.243586
#+PROPERTY: ID KR4h0157
#+PROPERTY: BASEEDITION WYG    
#+PROPERTY: JUAN 卷九十四
<pb:KR4h0157_WYG_094-1a>¶
欽定四庫全書¶
　宋詩鈔卷九十四¶
　　　　　　　　　内閣中書舍人呉之振編¶
　東臯詩鈔¶
　戴敏字敏才號東臯子復古之父乾道間人平生不¶
　肻作舉子業獨以詩自適終窮而不悔且死復古方¶
　襁褓語親友曰吾病革矣而子幼詩遂無傳乎太息¶
　而卒語不及他其篤好如此遺稿不存復古後捜訪¶
<pb:KR4h0157_WYG_094-1b>¶
　得此十篇鍛練精而情致逸此石屏詩源猶少陵之¶
　審言也¶
　　小園¶
小園無事日徘徊頻報家人送酒來惜樹不磨修月斧¶
愛花須築避風臺引些渠水添池滿移箇柴門傍竹開¶
多謝有情雙白鷺暫時飛去又飛回¶
　　屏上晩眺¶
不能騎馬趂朝班自跨黄牛扣竹闗無徳可稱徒富貴¶
<pb:KR4h0157_WYG_094-2a>¶
有錢難買是清閒人行躑躅紅邊路日落秭歸啼處山¶
遙望蓬萊在何許扶桑東畔白雲間¶
　　約黄董二親與桂堂諸姪避暑¶
世間無處避炎蒸欲叫西風叫不譍恨乏白檀除熱惱¶
心思赤脚踏層氷醉游河朔誰同往表借明光愧不能¶
聞有山林最深處清涼境界著髙僧¶
　　樓上¶
終朝役役晚來閒識破浮生一夢間挈榼去沽深巷酒¶
<pb:KR4h0157_WYG_094-2b>¶
倚樓貪看夕陽山月臨江館人横笛風摺蘆花雁度闗¶
堪羨漁翁無檢束扁舟占㫁白雲灣¶
　　西溪陳居士家¶
來訪西巖老家居水竹村紫麟遊鏡曲黄犢卧雲根自¶
昔好賔客相傳到子孫不行亭下路䕶筍别開門¶
　　後浦園廬¶
卜築成佳致幽棲樂聖時何如謝公墅畧似習家池地¶
煖梅開早天寒酒熟遲催租人去後續得夜來詩¶
<pb:KR4h0157_WYG_094-3a>¶
　　鄭公家¶
門牆多古意耕釣作生涯菽米散魚子蓮根拔虎牙弄¶
孫時擲果留客旋煎茶頗動詩人興滿園蕎麥花¶
　　海上¶
萬頃鯨波朝日赤滄洲四望無窮極海上何處是蓬萊¶
遍問漁翁都不識¶
　　觀梅¶
三杯暖寒海一榻竹亭前為愛梅花月終宵不肯眠¶
<pb:KR4h0157_WYG_094-3b>¶
　　趙十朋夫人挽章¶
縫掖先生遊汗漫夫人髙節獨青青臨行抖擻空書笥¶
分付諸郎各一經¶
　此詩有五絶吟藁零落十朋先生黄巖前輩行誼甚¶
　髙嘗有詩云數枚豚犬粗知書二頃良田樂有餘杜¶
　酒三盃碁一局客來渾不問親疎梅溪先生尊敬之¶
　有杜三盃碁一局王十朋如趙十朋之句¶
　宋詩鈔卷九十四¶
