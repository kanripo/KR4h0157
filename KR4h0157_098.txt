# -*- mode: mandoku-view; -*-
#+TITLE: 宋詩鈔
#+DATE: 2015-08-25 00:43:15.346547
#+PROPERTY: ID KR4h0157
#+PROPERTY: BASEEDITION WYG    
#+PROPERTY: JUAN 卷九十八
<pb:KR4h0157_WYG_098-1a>¶
欽定四庫全書¶
　宋詩鈔卷九十八¶
　　　　　　　　　内閣中書舍人吳之振編¶
　鄭震清雋集鈔¶
　鄭震後更名起字叔起號菊山閩連江人早年塲屋¶
　不利棄舉業更讀書客京師三十餘年厯主於潛諸¶
　暨蕭山學晩為安定和靖書院堂長又開講於平江¶
　無錫伏闕論史嵩之淳祐丁未鄭清之再相震登其¶
<pb:KR4h0157_WYG_098-1b>¶
　門罵曰端平敗相何堪再壞天下被執與子女俱下¶
　獄京尹趙與籌縱之鄭罷相乃免與林鬳齋周伯弜¶
　為行輩詩有倦遊稿仇山村選四十首為清雋集所¶
　南作家傳云得詩十五篇此葢流落交遊間者所南¶
　未之見也¶
　　鄂州南樓¶
淳祐六年冬十月我來獨自上南樓曉霧江山都不見¶
霧收日出城東頭照見漢陽樹照見鸚鵡洲浪濤江漢¶
<pb:KR4h0157_WYG_098-2a>¶
出岷峽洞庭雲夢天共流大舩如龍捲寒碧小舩如葉¶
飛洪溝湘靈霞珮跨黄鵠洞庭玉笛横清秋泬寥突兀¶
不可狀開闔風雨晴煙浮空中一一都照見照見今來¶
古往絲粟無限愁夜郎逐客心膽大醉欲槌碎醒又休¶
此山此水長不老英雄消盡山水留何當大雪夜明月¶
摩挱老眼看九州春風吹雪變紅錦牛羊被野邊無憂¶
　　飲馬長城窟¶
飲馬長城窟下見征人骨長城窟雖深見骨不見心誰¶
<pb:KR4h0157_WYG_098-2b>¶
知征人心怨殺秦至今北邊風打山草地荒漫漫五月¶
方見青七月霜便寒古來無井飲賫帶糧盡乾自從征¶
人掘此窟戍馬飲之如飛翰朝呷一口水暮破千重闗¶
秦皇極是無道理長城萬里誰能比¶
　　樵歌三首¶
上山斸山山丁登下山嵌山山稜層秋殘日暮歸來晩¶
茅簷洗脚月又明明朝早入芙蓉城¶
入城不識公與卿行歌道上傍無人衣衫藍縷鶉百結¶
<pb:KR4h0157_WYG_098-3a>¶
與妻索笑妻生嗔那知不是朱買臣¶
山拗築著牧牛兒白石鑿鑿蒙茸披繆公無人寗戚死¶
獨吹觱栗誰得知不如採樵同路歸¶
　　採桑曲¶
晴採桑雨採桑田頭陌上家家忙去年養蠶十分熟蠶¶
姑只着麻衣裳¶
　　天高高¶
天高高兮色青青夜沉沉兮星熒熒不知余命何所繫¶
<pb:KR4h0157_WYG_098-3b>¶
兮何星¶
　　送友人之淮¶
積得讀書身從教此道貧逢秋為逺客知已是何人天¶
下方多事西風至不仁但於登眺處杯酒莫辭頻¶
　　歸去好¶
歸去豈不好平田帶淺林春猿鳴雪澗晴日轉雲岑世¶
久無鳴犢時當學展禽吾生今老矣梁甫豈能吟¶
　　病後¶
<pb:KR4h0157_WYG_098-4a>¶
漸懶説功名脩真喜道經凄涼秋聽雨空濶夜觀星有¶
病色先見無心夢最靈堦前風葉響還又感飄零¶
　　餘杭道上¶
五年兹路上頻往又頻還嵗月孤松老風霜苦竹班溪¶
流天目水雲出洞霄山馬上因閒眺蜉蝣宇宙間¶
　　餘杭界早發¶
早發促程期籃輿帶月低山中如白晝斗下渡清溪羣¶
動霜初落四鄰雞未啼惟聞兵逓舖星急過淮西¶
<pb:KR4h0157_WYG_098-4b>¶
　　喜靜¶
素來嫌僻靜今漸與相安師友凋零盡年時出處難春¶
風雙屐暖夜雨一燈寒洙泗曽顔輩何曽作好官¶
　　宿洞霄山中¶
入山時八月嵐氣似深冬巖洞生風雨窠巢落檜松山¶
中九重鎖月下一聲鐘警省非人世今秋得異逢¶
　　宿虎丘¶
到晩歸不去因而此宿休雲深千古寺月冷一天秋崖¶
<pb:KR4h0157_WYG_098-5a>¶
裂池如束天虛墖欲浮最宜初日上高處看煙收¶
　　登荆南城樓¶
因為古荆州翻成一段愁孟嘉曽落帽王粲此登樓唐¶
鄧通襄路沱潛並漢流太平官府盛昔日欠來遊¶
　　再登南樓¶
客中重上倚層臺天濶雲收八面開雁帶岳陽秋曉過¶
浪涵巴峽影西來諸營種栁今何在老子登樓得㡬回¶
自是江山雄壯處興亡不必問寒灰¶
<pb:KR4h0157_WYG_098-5b>¶
　　白黄山還途中作¶
屈指還京十日程毎逢歇處問村名春沙脉脉溪初漲¶
夜雨垂垂曉又晴山下有人傳虎出店中炊飯見牛鳴¶
天涯行客無寧日不及田家業在耕¶
　　卜居¶
久欲謀歸力不任浮雲蹤跡漫巢林功名未入屠龍手¶
貧賤常懷買鶴心月下開門㣲雨過樓頭聞笛二更深¶
世開萬事俱陳迹空倚西風閲古今¶
<pb:KR4h0157_WYG_098-6a>¶
　　爛柯山¶
春風萬古洞門開塵世興亡是㡬回碁局至今無處覓¶
樵人於此遇仙來飛梁横跨丹虹影絶頂平鋪白玉堆¶
天下紛紛無好著斜陽下嶺共徘徊¶
　　荆南别賈制書東歸¶
來時秋雨滿江樓歸日春風度客舟回首荆南天一角¶
月明吹笛下揚州¶
　　送友人之鄂¶
<pb:KR4h0157_WYG_098-6b>¶
湖海聲名落搢紳由江而鄂遡鱗鱗煩君黄鶴樓頭看¶
天下英雄賸㡬人¶
　　晩春即事¶
輕寒時節牡丹開葉底青青又見梅門外數枝楊栁薄¶
一春鶯燕不曽來¶
　　荆江口望見君山¶
荆江江口望漫漫一白無邊夕照寒只是青雲浮水上¶
教人錯認作山看¶
<pb:KR4h0157_WYG_098-7a>¶
　　虎丘尹和靖書院示開講(從前聽者少/是日聽者多)¶
和靖書堂八面開新分半席在山隈若無人聽都歸去¶
傳語生公借石來¶
　¶
　¶
　¶
　¶
　¶
<pb:KR4h0157_WYG_098-7b>¶
　¶
　¶
　¶
　¶
　¶
　¶
　¶
　宋詩鈔卷九十八¶
